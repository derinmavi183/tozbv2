---
layout: post
title: Algı Bulanıklıgı
date: 2020-05-01 00:00:00 +0300
description: 
img: notes_underground1.jpg
tags: 
---


Çevreme insanlara baktığımda gördüğüm şu. Algımız zihinsel durumumuza etki ediyor. Bu nedenle her birimizin kendi algısını düzenlemesi gerekiyor. Kişinin algısı hayatın gerçekleri ile uyumlu olmak zorunda. Aksi halde ilüzyona kapılıyor. İlüzyon içerisinde yaşayan bir insanın başarısı, zihinsel durumu, fiziksel durumu, sosyal durumu ve ekonomik durumu bir çöküş içerisinde giriyor. Esas amaç bu değerlerin düzenli olarak yükseltilmesi. Değerlerin tanımı büyük ölçüde kesin ve bir çoğu kişiden kişiye değişmiyor.

Bunları söylerken kendimi üstün bir yere konumlandırmadan fikrimi söylemek istiyorum. Pek çok konuda spekülasyon yapılabilir. Fakat hayatın gerçek değerleri söz konusu olduğunda spekülasyon iyi bir şey değil. Bir yol belirleyip ilerlemek her zaman yerinde saymaktan daha mantıklı. Spekülasyonun ilüzyon ile bir bağ içerisinde olması gibi hareket de gerçeklik ile bir bağ içeriside. Hareket onu kullananı yaşatıyor, sahte olanı ise siliyor. İlüzyon içerisindeki birey sürekli dünyadan darbe yer ve bunu görmezden gelir. Sonunda bu onu ortadan kaldırır. Hareket bir doğa olayı olarak iyilik veya kötülük barındırmadığından buradan suçlanması da mümkün değil.

Sağlıklı bir insan olmanın şartları belli. Kimse kesik bir parmağın ya da karaciğer rahatsızlığının sağlıklı olduğunu iddia edemez. Hastalığa neden olan şartları bulmak ve uygun reçeteyi direkt vermek mümkün değil çünkü kişiye göre ufak farklılıklar barındırıyor. Kendimiz yazmak zorundayız. Çok şanslıyız çünkü ilaçlar heryerde ve tedavi belli. Bakış açımızı daha sağlıklı bir noktaya oturdukça bu gerçekler kendilerini göstermeye başlıyor.

