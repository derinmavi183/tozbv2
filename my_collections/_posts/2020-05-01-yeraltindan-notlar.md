---
layout: post
title: Yeraltından Notlar
date: 2020-05-01 00:00:00 +0300
description: 
img: notes_underground1.jpg
tags: [Dostoyevski, İnsan, Roman, Psikoloji] # add tag
---

Dostoyevski'nin insan doğasını anlatmaktaki iyi olduğu yönünde bir kanı var. Yeraltından notlar için Dostoyevski'nin en devrimci çalışması deniliyor. Roman boyunca ana tema, Dostoyevski'nin insandaki en büyük güç ve aynı zamanda göze çarpan zayıflık olduğuna inandığı insanın yoğun kendilik duygusu.

Kitap bir bakıma şaşırtıcı derecede modern. Tıpkı bugün sanat filmlerinde olduğu gibi bir his bırakıyor. Biz hikayenin sonunu gördüğümüzden bu etkiyi anlamak biraz zor oluyor. Öncelikle böyle bir karaktere yer vermenin romancı açısından ne kadar ilerlemeci (progressive) bir yapıt olduğunu görmeliyiz. Dönemin paradigmasının çok dışında. Bir şok etkisi yaratıyor. Daha sonra düşünceleri dünyayı o kadar etkileyecek ki varoluşçu felsefe üzerinde derin izleri olacak. Bir mihenk taşı olacak. Bugün etkisini o kadar görüyoruz ki bu orijinallik artık klasikleşmeye başlıyor.

> "Daha o zamanlarda bile yeraltını ruhumda taşıyordum." - Yeraltından Notlar

Kitabı okurken sıklıkla kendimi karakterin hatalarının neler olabileceğini düşünürken buldum. Çok düşünüyor. Bir tür fazla bilinçlenme problemi yaşıyor. Özellikle başka insanlar ile ilgili. Hastalığının kendisi de farkında. İnsanlara ve yaşamın geneline derin bir kin duyuyor. Aynı zamanda bir beğenilme arzusu sevgi arayışı var fakat asla yerini bulmuyor.

Birtakım güçlü yönleri var. Bunları daha çok kendi özel amaçları için kullanıyor. Memurluğunu başkalarına eziyet etmek için kullanması. Ağzının laf yapmasını ise Liza'nın kafasını karıştırmak, aklını çelmek için kullanması gibi. Notların yazarının sıklıkla kötücül etkileri ve bundan aldığı bir zevk var. Bir yerde kötülüğün doğası üzerine bir yapıt olduğunu söylemek mümkün sanıyorum. Karakterinin benzerlerinin toplumda olduğu vurgusunu sıklıkla yapıyor. Notların yazarı sıklıkla ben sizim diyor.

Kitabın önsözünde yer aldığı üzere Dostoyevski'nin Yeraltından Notlar'ı bir yıl önce 1986'dan bir yıl önce yayınlanan Çernişevski'nin Ne Yapmalı? adlı eserine tepki olarak yazılmış. Çernişevski insan duygularının da doğanın bir parçası olduklarını bilinebilirliğini ve öngörülebilirliğini savunduğu eserinde Rahmetov karakteri disiplinli ve fedakalıkla dolu çileci bir yaşam sürüyor. Lenin kitabı birden fazla kez okuyup ilham almış. Dostoyevski Sovyet sisteminin çöküşünden sonra güncellik kazanıyor. Çernişevskinin kendini yeniden biçimlendiren insan fikrinin ütopik toplumuna alternatif oluşturuyor. 

Dostoyevski "Kristal Saray"'a karşı olarak insanın çoğu kez kendi izole ve bencil dünyasında kendi çıkarına aykırı olsa da irrasyonel kararlar alabileceğini savunuyor. Üstelik insan bunu yalnızca özgür iradesini korumak için yapabileceğini söylüyor. İnsanın doğasındaki grotesk güzellik Çernişevski'nin dünyasının tam zıttı.

Lafın inceliğini ve üslubunu ayarlarken romancılığı kullanıp söyleyen kişiyi de tanımlıyor. Söyleyeceğini karaktere söylereterek anlatımı güçlendirip önyargıyı kırıyor. Sizi kurgusal bir oyuna davet ediyor. Pislik bir herifin notlarını okuyorsunuz. Bulacağınız da biraz pislik oluyor haliyle. 

Dostoyevski'nin kurduğu sahnede notların yazarı Bir tür kendini aklama peşindedir. Bazen gerçekten zekice şeyler söyler. Ama biraz dengesizdir. Okuyucusuna yaranmak için her türlü dalkavukluğu yapar. O bir düzenbaz (trickster)'dır. Siz buna bakarak eğlenirsiniz. O ise bundan biraz pişman olur. Siz hafif acır gibi olursunuz. Ama o bunu fark eder mağrur davranır. Acımanıza ihtiyacı yoktur.

Kitabın giriş cümleri baştan okuyucuya mesafeyi veriyor. Dostoyevski kitap boyunca bu mesafeyle hep akıllıca oynayacak. Buradan bir gerçeklik çıkaracak. Seni senden iyi tanıdığını sana ispat edecek. 

### Kitaptan Bazı Alıntılar

Kitap iki bölümden oluşuyor. İlkinde karakteri ve hayata bakışını, ikncisinde ise günlük hayatta başına gelen çeşitli olaylara dair notları okuyorsunuloz.

* I. Kitap
    * Süvari İle Takışma
* II. Kitap : Sulu Sepken Üzerine
    * Zverkov Akşam Yemeği
    * Lisa İle Görüşme
    * Apollon
    * Lisa'nın Eve Gelmesi

### Kitaptan Bazı Alıntılar

> Gençliğine güvenme; o gün göz açıp kapayana kadar gelecek!

> Öyle ya, belki yalnızca mutluluğu sevmiyordur insan? Belki aynı ölçüde acıyı da seviyordur? Belki acı da mutluluk kadar çıkarınadır?

> Gerçek, tam bir hastalıktır. Sıradan bir bilinç, insanın yaşaması için fazlasıyla yeterlidir.

### Neden İlgimi çekti?

Kısa bir kitap yalnızca 150 sayfa kadar. Daha önce tavsiye edildiğini ve referans gösterildiğine çok şahit oldum. Dostoyevski'nin insan doğasını anlatmakta iyi olduğu yönünde bir kanı var.

Takip ettiğim JBP* derslerinin etkisi oldu. Özellikle alıntı yaptığı insanın bir piyano tuşu olmamak için her şeyi yapacağı ile ilgili bölüm beni etkilemişti. Bu alıntıdaki dilin çok daha çarpıcı olduğunu belirtmeliyim.

* https://www.youtube.com/watch?v=97jBvbmY03g

### Hangi baskısını okudum?

Pek iyi bir baskı olmadığı yönünde şüphelerim var. Biraz araştırmadan aldığım bir kitap olmuş.

```
Remzi Kitabevi Nisan 2018
ISBN 978-975-14-1845-6
Editör: Kerem Çalışkan
Düzelti: Nesrin Arslan
Kapak: Öer Erduran
Çevirmen: Tülin Dagüloğlu
```

### Kitaptan ne ölçüde etkilendim ?

Çok fazla etkilenmedim. Özellikle bunalımlar ve aşk acıları diğer insanlara karşı aşırı düşüncelere Stefan Zweig kitaplarından biraz aşinayım. Kitabın ününü varoluşçu felsefe üzerindeki etkisinden kısmen anlasam da belki de çeviri sebebiyle bu etki biraz kırılmış olabilir. Daha önce de bahsettiğim gibi hikayenin sonunu baştan gördüğümüzden tarihsel perspektif içerisindeki etkisini hissedemiyoruz. Özellikle yazarın kendisini anlattığı ilk bölümde zekice paragraflar var. Daha sonra tekrar farklı bir çeviri veya İngilizce versiyonu okunabilir.

### Kaç puan veririm?

10 Üzerinden 7

### İleriki Okumalar

Daha sonra Karamazov Kardeşler'ini okumayı düşünüyorum. Suç ve Ceza, Budala ve Ecinniler okumak istediğim kitaplar arasında. Yeraltından Notlar'a etkisinden sonra Çernişevski'nin Ne Yapmalı'sı da ilgimi çektiğini söylemeliyim.