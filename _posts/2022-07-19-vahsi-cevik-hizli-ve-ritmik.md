---
layout: post
title: "Aşil; Vahşi, Çevik, Hızlı ve Ritmik"
categories: [main, archive]
img : "https://tozbulut.github.io/images/achilies_dark.png"
kat: Sanat
---

Ilyada'yı okurken, destan bir şeyden emin olmanızı istiyor gibidir: Aşil’in öfkesi. İlk iki satırda verilen bu mesaj eser boyunca defalarca tekrarlanır.

<div class="cerceve">Söyle, tanrıça, Peleusoğlu Akhilleus'un öfkesini söyle,
Acı üstüne acıyı Akhalara o kahreden öfke getirdi.
</div>

Piyanist Fazıl Say, Truva için yazdığı Truva Sonatında savaşın kahramanı Aşil’i söyle tanımlıyor. 

Vahşi, çevik, hızlı ve ritmik.

Say, eserin Aşil bölümünde kahramanın bu özelliklerini dikkate alarak müziğe yansıtmayı seçmiş. Ayrıca Aşil'in öfkesini İlyada'yı referans vererek şu sözlerle özetliyor: İlyada’nın arka kısmında, Aşil’in öldürdüklerinin listesi üç sayfa uzunluğunda verilir. Liste küçük harfle ve yan yana yazılmıştır. Anlatıya göre bunlar sadece Homeros’un bildiği yüksek rütbeli komutanlar ve prenslerdir. Muhtemelen bir o kadar da düşük rütbeli komutan ve asker vardı. 

Ilyada destanının ana kahramanı Aşil'i bugün Çin’den Hindistan’a, Arjantin’den Hollanda’ya tüm insanlık biliyor 
ve tüm dünyada öğrenciler insan vücudunun en güçlü tentonunu öğrenmek istediklerinde “Aşil” ismiyle karşılaşıyorlar.

Aşil, Truva savaşının kahramanı. Kendisi gibi kral olan babası Peleus ve tanrıça Thetis’in oğlu. 
Tüm antik Yunan savaşçılarının en iyisi ve tanrıların favorisi. 
Bu nedenle Aşil'in adı Ilyada'da tanrısal Aşil olarak geçer ve tanrısallığına - tanrı gibi oluşuna - vurgu yapılır. 

İlyada tarihçilerin atası kabul edilen Homeros tarafından kaleme alındı. 
Bugün milattan önce altıncı yüzyıla tarihlendirilse de aslında da çok daha eskilere gittiği tahmin ediliyor. 
Sözel gelenekten gelen bu gibi eserler yazıya aktarıldıkları dönemin öncesinde akılda taşınıyorlardı. 
Nesilden nesile bu şekilde aktarılıyorlardı. 
Genç kadınlar Afrodit kadar güzel, Athena kadar bilge olmak istediler.
Kimi zaman akıllarına erkeklerden hoşlanmayan ve banyo yaparken kendini gören erkeklerin parçalara ayrılmasını emreden av tanrıçası Artemis geldi. 
Genç bir asker savaş alanında gümbürdeyen kalkan sesleri arasında korkuya kapıldığında Ilyada’nın ilk iki satırını: Aşil’i ve öfkesini düşündü. 
Aşil onun sesi oldu. Tanrıların türlü oyunlarına, yaşamın geçiciliğine ve kralın adaletsizliğine karşı o da Aşil gibi öfkelendi.

Ilyada ve Odesa destanları Antik Yunan toplumu için ideal bir çocukluk olacak ki bilimi doğurdu. 
Bugün ise eseri ilkel görüp, romantizme atfeden, Ilyada'ya mesafe ile yakşalan bu bakış eserin anıtsal etkisini azaltmıyor. 
Bugün yaşadığımız dünya o günlerden çok daha farklı. 
Teknoloji ile çevrili, amaçları belli, görece güvenli hayatlarımızda hayatta kalma tehditi altında değiliz. 
Hatalarımız ölümümüz demek değil, vahşi hayvanlarla dövüşmüyoruz, açlık ve düşmanlardan kaçmak gibi dertlerimiz yok.
Tüm hayatta kalma dürtülerimiz, yaşam amaçlarımız sanallaşırken bu sanallık bizi hissizleştiriyor, risk almıyoruz ve kimi zaman anlamı - müzlerin şarkısını - yakalamakta zorlanıyoruz. 
Ilyada’nın ise anlam konusunda en ufak bir tereddütü yok. 
Bugün belki de bu kadar etkileyici, bu kadar kanlı canlı olmasının sebebi bu.

<div class="cerceve">Ilyada 1.1
Söyle tanrıça, Peleusoğlu Akhilleus'un öfkesini söyle.
Acı üstüne acıyı Akhalara o kahreden öfke getirdi,
ulu canlarını Hades'e attı nice yiğitlerin,
gövdelerini yem yaptı kurda kuşa.
Buyruğu yerine geliyordu Zeus'un,
ilk açıldığı günden beri araları
erlerin başbuğu Atreusoğlu'yla tanrısal Akhilleus'un.

Onları birbirine düşüren hangi tanrı?
Apollon, Leto ile Zeus'un oğlu.
Krala kızıp orduya kıran salan o;
Atreusoğlu tanrının duacısı Khyrises'i saymadı diye.
insanlar kırılıp gidiyordu birbiri ardı sıra.
Khyrises kurtarmak için Akhaların elinden kızını.
bir yığın kurtulmalıkla gelmişti tez giden gemilerine dek.
Elinde okçu tanrı Apollon'un şeritleri sarılı altın değneği,
bir bir yalvarıyor tekmil Akhalara,
daha çok orduları dizen Atreusoğlu'na yakarıyordu.
"Güzel dizlikli Akhalar, Atreusoğulları,
Olympostaki yüce tanrılardan dilerim
Priamos'un ilini yerle bir edesiniz,
sonra sağ salim dönesiniz evinize.
Alın bu kurtulmalıkları, kızımı verin bana,
korkun Zeus'un oğlu Apollon'dan, sayın onu.
</div>

İlyada Akhilleus’un topuğundan vurulduğu ölümünü anlatmaz. Epik eser dokuz senelik bir savaşın elli bir gününü anlatan on kitaptan oluşur. 
Her bir kitap kendi içerisinde bir konu bütünlüğü barındırır. 
Hikaye eserin büyük kısmında ortalarda olmayan Aşil’in Truva’yı işgale gelen Akha kuvvetlerinin komutanı Agamemnon ile tartışmasıyla başlar. 
Aşil yaşadığı onur kırıcı olayın ardından uzunca bir süre tarafsız kalır. Annesi Thetis'e döner. Savaşı bırakıp geri dönmek ister. 
Sonradan ortaya çıkar ortalığı kan gölüne döndürür. Gazabından tanrılar bile kaçamaz. 
Epik bir kahraman olarak ikilemi "savaşın kötü yanını" temsil eder. Savaş nedir? En kötü şey. Yunanlar da bunun farkındadır. Aşil savaşın sembolü olarak örnek bir Yunanlı gibi çocuklarını büyütüp mutlu aile olamaz. Daha da ötesi isteyemez de. Hayalinin, bir aile ve nesillere aktarılan bereket ile huzur içinde yaşamanın alternatifi olmalıdır. Vahşi çevik hızlı ve ritmik olmak, yalnızca tanrılara atfedildiği kadar acımasız ve ölümcül olmak zorundadır.

Yaşağıdığı ikilemde annesi Thetis'e danıştığında, bir tanrıça olan Thetis Aşil'e kaderini ilgilendiren bir seçim yapması gerektiğini söyler. 
Aşil'in kaderini mühürleyecek ikilem kendi ağzından aktarılır.

<div class="cerceve">Ilyada 9.410
Anam, gümüş ayaklı Thetis bana demişti:
İki ayrı kader götürecek beni ölüme:
burda kalır, savaşırsam Troya'nın çevresinde,
tükenmez bir ün var, dönüş yok.
Dönersem yurduma sevgili baba toprağına
ünüm olmasa da çok yaşayacağım,
ölüm öyle çabucak gelip çatmayacak.
</div>

Aşil Truva'lıların şehrini almak için savaşmayı seçer. Böylelikle kaderi mühürlenmiş olur. Savaşacak, destansı biçimde ölecek ve sonsuza kadar hatırlanacaktır. Bugün İlya'danın binlerce yıl öncesinden gelen bu sesi "Aşil'i aklınızda tutun. Aşil'i hatırlayın" der gibidir.

Sizce dikkate almalı mıyız?

Kaynaklar:
* [İlyada - Türkiye İş Bankası Kültür Yayınları](https://www.amazon.com.tr/%C4%B0lyada-Hasan-Y%C3%BCcel-Klasikler-Dizisi/dp/6053321044)
* [Fazıl Say ~ Truva Sonatı & İzmir Süiti • Troy Sonata & İzmir Suite - VII. Aşil • Achilleus](https://www.youtube.com/watch?v=5RJZ_NcxrBM&t=3165s)
