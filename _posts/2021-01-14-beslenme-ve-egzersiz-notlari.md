---
layout: post
title: Yeni Yıl Kararları
description: Yeni Yıl Kararkarı
img: yedinci-kita.jpg
category: diary
tags: [nutrition, exercise] # add tag
---

2020 için kolay bir yıl demek zor. Bu yazının kaleme alındığı 14 Ocak gününden yaklaşık 10 ay kadar önce covid-19 salgını dünyayı daha önce eşi benzeri görülmemiş bir biçimde değiştirdi.

Artık evden çalışıyoruz. Şubat ayında yeni işime henüz başlamıştım. Mart ayının ortasında eve dönüşler başladı. Evden çalışmak adaptasyonum açısından zorlukları beraberinde getirdi. Yoğun bir yıldı. Ortalama olarak haftada bir ofise gittim, toplantılara katıldım, projeleri ilerlettim. Bu yeni ortamda çok şey öğrendim. Bilişim bu dönemde değerini yine ispatladı. Bu zor durumda kendimi şanslı sayıyorum. 

<div class="row" style="margin-bottom: 2.5rem; margin-top: 2.5rem;">
   <img class="u-max-full-width" src="https://images.unsplash.com/photo-1552972198-3073e09265b7?ixid=MXwxMjA3fDB8MHxwaG90by1wYWdlfHx8fGVufDB8fHw%3D&ixlib=rb-1.2.1&auto=format&fit=crop&w=2003&q=80" alt="Fyodor Dostoyevski">
</div>

Sokağa çıkma yasakları sosyal yaşamı önemli ölçüde etkiliyor. Yeni dönem psikolojimizi test ediyor. Hem bireylerin hem de toplumun yapısında köklü değişikliklere yol açacağını görmek zor değil. Ekonomi tümden değişti. Hizmet, imalat ve turizm gibi sektörler, bu sektörlerin çalışanları derinden etkilendi. 

Yalnız yaşadığım için çekirdek aileler ve çiftler kadar şanslı değilim. Her ne kadar arkadaşlarımla vakit geçirsem de kimi zaman yalnızlık çekiyorum. Yakın ilişkilerden yana şansım gülmedi. Yazın iki kere Antalya'ya gitme fırsatı buldum. Bir kere çıralıya gittim bir kere de yine hemen yanında bulunan olympos ta. Yoga kampına katıldım. Kamp çok hoşuma gitti. Yogaya olan ilgim arttı. Bir kere de Eskişehire gittim. Ailem ziyaretime geldi. Ben de onları ziyaret ettim. Sağlıkları etkilenmediği için çok mutluyum. Lindyhop serüvenim ise mecburi olarak durdu. Bir süre solo jazz dersine devam ettim. Onu bırakıp başka bir gruba geçtim. Yeni grubumda ise covid sebebiyle dersler ertelendi. Zaten 21.00'de başlayan yasaklar varken gidip gelmek bile çok zor. 

Hayat bu zor dönemde de yeni yollar buluyor kendine. Değişim aynı zamanda fırsat demek. Yalnız yaşamanın bir avantajı kontrolün tamamen sende olması. Motivasyonum yüksek olduğunda günlük hedeflerimi kolayca gerçekleştirebiliyorum. Akıllıca hareket edersem ve gerekli özdisiplini sağlayabilirsem zorlukları aşabileceğimi düşünüyorum. 

2021'in Ocak ayının yarısına geldiğimiz bu dönemde diyet ve egzersiz açısından daha ileri gidebileceğimi düşündüm.
Covid sırasında gün içerisinde yaptığım aktiviteler daha kolay kontrol edilebilir oluyor. Yeni senenin bu ilk ayını kendimde bir değişiklik yapmak için fırsat olarak görüyorum.
Bu nedenle bir diyet ve egzersiz programı yapmaya karar verdim. Bir yandan da burada günlerin kaydını tutacağım.

2021'in hedeflerimin geçekleştiği bir yıl olmasını arzu ediyorum. Güçlü ve zayıf yönlerim var. Motivasyonum yüksek. Çevremdeki dünyanın işleyişi hakkında tutarlıyım. Yaratıcı kabiliyetim yüksek. Öte yandan dikkatim çok dağınık. Kimi zaman da çekingen davranabiliyorum. Bazen de tembellik edebiliyorum.

30 günlük bir programla başlamaya karar verdim. Bir beslenme ve egzersiz günlüğü tutacağım. Öte yandan dikkatimi de mesleki gelişime ve eğitime yönlendirmek istiyorum.

#### Beslenme Günlüğü

14.01.2021 Perşembe günü tavuk ve avokado su soğan baharat içeren bir öğün hazırladım. (900 kl) Bunun yanında 200ml'lik maden suyu (24kl), bir kutu kahve (138kl) ve antep fıstığı (511kl) tükettim. Kutu kahve özellikle hatalı oldu. 19:30 gibi spor salonuna vardım. Ne yazık ki kapanmak üzereydi. Yine de 15-20 dklık zamanı birkaç set yaparak geçirdim. Toplam 1573 kalori yapıyor. İlk gün için gayet iyi.

#### Egzersiz Günlüğü

14.01.2021 günü spor salonunun 20.00'de kapandığı için egzersiz yapma fırsatım olmadı. Yarım saatlik bir yoga egzersizi yapmayı planlıyorum.

#### Muayene

Konu sağlık olduğunda profesyonel bir yardım almak her zaman iyidir. 

* Diş
* Bilek

#### Dijital Arınma

Dijital içeriklere bağımlılık günümüzde çok karşılaşılan bir sorun. Özellikle izlediğin içeriğe dikkat etmek gerekiyor. Arada farklı birşeyler izlemek güzel olsa da zaman kaybına sebebiyet veriyor. Dikkat dağıtıyor.

#### Düzensiz Uyku

Düzenli bir uyku olmadan verimli olmak mümkün değil.

## Beslenme Rehberi

* Aşağıda detaylarını verdiğim ketogenic diyet uyguluyorum. Egzersiz, yoga ve yürüyüşle destekleyerek bu yolla 10-12 kilo kadar vermeyi umuyorum.
* Kas kaybını engellemek için egzersiz yapmak ve protein oranını yüksek tutuyorum.
* 16/8 aralıklı oruç programı uyguluyorum. Bu yalnızca 12:00 - 20:00 arası kalori almak anlamına geliyor.
* Bolca su içmeye gayret ediyorum.
* Yemeklerimi mümkün olduğunca evde hazırlamaya özen gösteriyorum. Dışarıdan söylemek yerine malzemesini dışarıdan söyleyip kendim yapıyorum.
* İşlenmiş gıda kesinlikle almıyorum.
* Gazlı içecek tüketmiyorum.
* Günlük 10.000 adımı tutturmaya çalışıyorum.

Ketojenik diyette öğünlerinizin çoğunu aşağıdaki bu yiyeceklere dayandırıyorsunuz:

* Et: Kırmızı Et, biftek, jambon, sosis, pastırma, tavuk ve hindi
* Yağlı Balık: Somon, alabalık, ton balığı ve uskumru
* Yumurtalar: Otlatılmış veya omega-3 tam yumurta
* Tereyağı ve Krema: Otla beslenen hayvandan gelen tereyağı veya yoğun krema
* Peynir: Çedar, keçi, krema, mavi veya mozzarella gibi işlenmemiş peynirler
* Fındık ve Tohumlar: Badem, ceviz, keten tohumu, kabak çekirdeği, chia tohumu vb.
* Sağlıklı Yağlar: Sızma zeytinyağı, hindistancevizi yağı ve avokado yağı
* Avokado: Bütün avokado veya taze yapılmış guacamole
* Düşük Karbonhidratlı Sebzeler: yeşil sebzeler, domates, soğan, biber vb.
* Çeşniler: Tuz, karabiber, otlar ve baharatlar

Diyetimizde çoğunlukla tek bileşenli tüketiyoruz. (whole food, single-ingredient food)
Et, balık, yumurta, tereyağı, fındık, sağlıklı yağlar, avokado ve bol miktarda düşük karbonhidratlı sebze gibi yiyecekler ana kaynağı oluşturuyor.

Ketojenik diyette karbonhidratı yüksek olan yiyeceklerin sınırlandırılması ya da hiç tüketilmemesi gerekiyor. 

Ketjenik diyette bu yiyecekleri sınırlandırıyor ya da hiç tüketmiyorsunuz.

* Şekerli yiyecekler: soda, meyve suyu, tatlılar, kek, dondurma, şekerleme vb.
* Tahıllar veya nişastalar: buğday bazlı ürünler, pirinç, makarna, tahıl vb.
* Meyve: çilek vb. meyveler hariç tüm meyveler
* Fasulye veya baklagiller: bezelye, barbunya, mercimek, nohut vb.
* Kök Sebzeler ve Yumrular: patatesler, tatlı patatesler, havuçlar, yaban havucu vb.
* Az yağlı veya diyet ürünleri: az yağlı mayonez, salata sosları ve çeşniler
* Bazı çeşniler veya soslar: barbekü sosu, ballı hardal, teriyaki sosu, ketçap vb.
* Sağlıksız yağlar: işlenmiş bitkisel yağlar, mayonez vb.
* Alkol: bira, şarap, likör, karışık içecekler
* Şekersiz Diyet Gıdalar: şekersiz şekerler, şuruplar, pudingler, tatlandırıcılar, tatlılar vb.

Genel olarak Tahıllar, şekerler, baklagiller, pirinç, patates, şeker, meyve suyu ve hatta çoğu meyve gibi karbonhidrat bazlı gıdalardan kaçınmak gerekiyor.

Aralıklı oruç ve ağır diyetlerde vücut enerji gereksinimini sağlamak için yağları yakıyor. Yağların yanması ketonların ortaya çıkmasına neden oluyor. Ketonların bir bölümü de nefes yoluyla dışarı atıldığından nefesteki keton kötü bir kokunun çevreye yayılmasına neden olabilir. Bu nedenle ağız temizliğine fazladan bir özen gösterilmesi gerekiyor. Zaten 20.00'den sonra su dışında bir yiyecek tüketmediğim için ağız temizliğini bu arada yapıyorum.

• İyi bir ağız bakımı ve dilin mutlaka fırçalanması
• Diş ipi kullanımı
• Ağzın kurumasına izin vermeyecek kadar günlük su tüketimi
• Antiseptik gargaraların kullanımı
• Düzenli diş hekimi kontrolü
• Aralıklı oruç süresince dişlerin fırçalanması

* https://www.healthline.com/nutrition/44-healthy-low-carb-foods#total-vs-net
* https://www.healthline.com/nutrition/ketogenic-diet-101#foods-to-eat
