---
layout: post
title: "12 Rules for Life, An Antidote to Chaos"
date: 2019-10-30 00:00:00 +0300
subtitle: "12 Rules for Life, An Antidote to Chaos"
description: "Bu yazıda *12 Rules for Life, An Antidote to Chaos* kitabından bahsetmek istiyorum."
image: https://dotplix.github.io/assets/img/12rules.jpg
optimized_image: https://dotplix.github.io/assets/img/12rules.jpg
category: Kitap
tags:
  - Jordan Peterson
  - Felsefe
  - Savaş
author: dotplix
paginate: true
---


Bu yazıda *12 Rules for Life: An Antidote to Chaos* kitabından bahsetmek istiyorum. Bir süredir Jordan Peterson’un Youtube da Toronto üniversitesindeki dersleri takip ediyordum. Söyledikleri kayda değer bulmamın sebebi etkilendiği insanların “derin felsefi fikirlerini yorumlaması” en azından bu iddiayı taşıması oldu. Nietzche den Jung’dan klinik psikolojiden, biyolojiden, ikinci dünya savaşından bahsediyor. Akademisyen kimliği, ayakları yere basan, hayata etki edecek, entelektüel bir içerik sunuyor. 

Kendi adıma Peterson'un her söylediğine kapılmak doğru değil. Biraz temkinli yaklaşmak gerekiyor. Özellikle politik bir mesaj taşımasa da Jordan Peterson’ın politikleştiği gerçek. Güncel dönemde içeriğinde dini arkaplan giderek artıyor. Amerikan üniversitelerindeki sol eğilimin karşısında tutum takınıyor. Trump ile beraber daha yüksek notadan konuşan kimi zaman sevimsiz batı sağının popüler sembolü haline gelmiş durumda. Temkini bu noktada gerekli görüyorum.

Peterson a yapılan bir eleştiri de sovyet zamanı soğuk savaş dünyasının izlerini barındırdığı yönünde. Maps Of Meaning derslerine nükleer füzelerin kontrol odasına yaptığı ziyareti anlatmakla başlıyor. Dünyanın nükleer savaşın eşiğine gelmesinin psikolojik yansımalarından bahsediyor. Savaşı insan doğasının karanlık yönünün dışa vurumu olarak yorumluyor. Bu konsept benim açımdan ilgi çekici, bu nedenle bununla bir sorunum yok açıkcası.

Kitap kültürel bir arkaplanda daha çok bireye odaklanıyor. Burada ise eleştiri yeterince orijinal olmadığı ve iddiaların yeterince bilimsel olmadığı yönünde. Örneğin ıstakozların hiyerarşik yapısını günümüz toplumuna uyarlaması çokça eleştirilmiş. Eleştirileri kayda değer bulmakla beraber kitap benim açımdan olumlu. Özetlemekten ziyade anahtar konseptlerden ve bölümlerin bende yarattığı çağrışımlardan bahsedeceğim.

Kitap 12 bölümden oluşuyor. Kabaca çevirecek olursak:

* Omuzlarını geriye at ve dimdik dur.
* Kendine, yardım etmekle sorumlu olduğun birisi gibi davran.
* Senin için en iyisini isteyenlerle arkadaş ol.  
* Kendini bugünkü bir başkasıyla değil, dünkü kendinle kıyasla.
* Çocuklarının, onları sevmene engel olacak şeyler yapmasına izin verme.
* Dünyayı eleştirmeden önce kendi evine bir düzen ver.
* Avantajlı olanı değil anlamlı olanı takip et.
* Doğruyu söyle ya da en azından yalan söyleme.
* Dinlediğin insanın senin bilmediğin bir şeyi bilebileceğini farzet.
* Konuşmalarında net ol.
* Çocuklar kayak yaparken onları rahatsız etme.
* Sokakta bir kedi gördüğünde onu okşa.

### Bazı Anahtar Konseptler

Varolmanın Ağırlığı: Peterson her zaman hayatın zorluklarından bahseden sert bir dünya tanımı yapıyor. Bu herkesin kötü olduğu Hobbes vari bir dünya değil aksine hepimiz zorluklardan pay alıyoruz. Hayatın sürekli bir çatışma hali bir mücadele olarak tanımlanması yine Nietzche ve Schopenheuer benzeri. Fakat biraz daha insani ve toplumsal, ailevi değerlerle iç içe.

Düzen ve Kaos: Bizler düzen ve kaos ortasındaki varlıklarız. Fazla düzen bizi sıkıyor. Fazla kaos bizi öldürüyor. Kaos aynı zamanda yeni olanın geldiği yer. Bu nedenle insan hep bir ayağı düzende bir ayağı ise kaosta olmak zorunda.

Nişan Almak: Bir hedef belirleyip o hedefe doğru ilerlemek dünyayı daraltıyor. Kaosu en aza indirgiyor. İnsanoğlu hedef alan bir canlı. Bunun evrimsel olarak da doğru olması bütün fiziksel yapımızın buna eğilimli olduğu anlamına geliyor. İyi tanımımız burada başlıyor. İyiye doğru ilerlemek hayatı anlamlı kılıyor.

Hikayeler: Deneyimimiz fiziksel bir gerçekliğin bilimsel tarifinden ziyade bir roman ya da filme daha yakın. Jung bu noktaya değiniyor.

Acılı ve Küskün : Çok kullandığı bir tabir. Düzeni yıkılmış insan tüm düzenlere karşı bir tepki geliştirerek "Acılı ve Küskün" oluyor. (Bitter And Resentful) Kötülük denilen şey burada başlıyor. Ruhun karanlığı kişiyi ele geçiriyor ve dibe doğru çekmeye başlıyor.

Kendini İfade Etmek : Anlaşılmak çok önemli. Bu noktada kendini düzgün ve gerçekten ifade edebilen bir kişi müthiş bir kuvvet ediniyor.

> Get your words together. Make yourself an articulate creature. Than you are deadly. In the best possible way. And take that seriously. 
Learn to find your true voice. Every time deviate from that for expedient reasons you corrupt yourself. Your arguments becomes your character. Became articulate and clear you can possibly become.
Nothing more practical and noble than that at the same time. 

* Düşen Cennet 
* Cehennem
* 5'li Kişilik Analizi
* Temizlik ve Hitler 

