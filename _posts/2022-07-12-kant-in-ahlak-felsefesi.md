---
layout: post
title: "Kant'ın Ahlak Felsefesi"
categories: [main, archive]
img : "https://tozbulut.github.io/images/kant-paint2.jpg"
kat: Felsefe
permalink: kant-ahlak-felsefesi
---

Kısa süre öncesinde Kant üzerine kendi küçük araştırmamı yaparken youtube üzerinde değerli bulduğum bir kaynak keşfettim. 
Dr. Michael Sugrue Kant's Moral Philosophy videosu Kant üzerine bilgi sahibi olmak için çok güzel bir kaynak.Kısa sürede iyi bir fikir verdiğini düşünüyorum. 
Bu nedenle videoyu çevirdim.

<div style="/* border: 1px solid black; */padding: 10px;margin-bottom: 2.5rem;border-radius: 3px;background-color: #d1e7dd42;">
Dr. Michael Sugrue Kant's Moral Philosophy videosundan çevirilmiştir. 
</div>
  
Tartışmalı da olsa Kant’ın aydınlanma felsefesinin en önemli düşünürü olduğu söylenebilir. 

Kant’ın Epistomolojik ve Ontolojik problemlere karşı yaklaşımı ayrı bir konu. Bu yaklaşım derin kıta rasyonalizminin içerisindeki trendlerin ve İngiliz empirisizminin bir sentezini oluşturuyor. 

Felsefesinden bugüne kalan en dikkat çekici kısmı ahlak felsefesi ve onun bir uzantısı olarak politika felsefesi. Kant burada ahlaki düşüncenin geçmişindeki temalardan faydalanıyor. 

Kant’ın ahlaki felsefesinin bir reaksiyon niteliğinde olduğunu söyleyebiliriz. Bu reaksiyon David Hume’un karakteristiği olan felsefe ve ahlaka karşı skeptik indirgemeci, doğalcı yaklaşıma karşı. 

Bu düşünceye göre ahlaki olarak kayda değer davranışlar bizler ve başkaları tarafından kabul edilebilir olan ya da bizler ve başkaları tarafından kullanışlı olanlardır. 

Yalnız bu bakış açısına bağlı birtakım sorunlar var.

Bu düşünce aslında anında kendine çeken bir düşünce çünkü herkesin kabul edebileceği mantıklı ve sağduyulu gözüküyor. Aşağı yukarı dünya tecrübemiz ile tutarlı. Fakat derin bir problemi var. Çünkü bir bakıma etiği sübjektivize ediyor. Etiği bir kişisel fikir meselesi haline getiriyor. Bir tat, bir duygu meselesi haline getiriyor. Çünkü Hume’a göre ahlaki yargılarımızın kaynağı kendi ya da başkalarının davranışlarından aldığımız faydalılık veya zevke duyduğumuz histen geliyor. 

Bu düşünce Kant’ı çok rahatsız ediyor. Fakat Hume için beni dogmatik uykumdan uyandıran David Hume diyecektir. İngiliz Empirisizminin gücünü ve derinliğini ve yine onun karakteristiği olan ahlak ve politikaya karşı kuşkucu yaklaşımı anlamasına yardımcı olduğu için onu dogmatik uykusundan uyandırdığının hakkını verecektir. 

Kant’tın ortaya koyduğu işi ayırt etmek zordur çünkü kuru, teknik ve mantıksal işleyiş bakımından sofistike. Kant, Alman Protestanı aşırı dindar olan ve dini değerlere adanmış bir aileden gelir. Hume’a tezat oluşturacak şekilde çok dindar ve ağırbaşlı bir düşünürdür. 

Hume’un ahlak teorisini gördüğünde önce çürütmeye çalıştı. Fakat bunu yapamadı. Hume üzerine 11 yıl okuyarak onu aşmaya çalıştı. Eğer tek bir felsefeci üzerine 11 yıl okuma projesine girdiğinizde sizi çok rahatsız etmiş demektir. 

Hume’un bahsettiği fikirlerin yorumlanması ahlakı bir tat meselesi haline getiyordu. His duygu meselesi haline getiriyordu. En basit empirik gerçeklik olarak da insanların hisleri insandan insana fark ediyordu. Tanrının adaleti, en üstteki moral yasa bir ilüzyondan ibaretti. İnsanlar üzerinde geçerli değildi. Ahlak antropolojinin bir dalıydı. Ahlaki değerlerin antropolojinin seviyesine indirilmesini görmeye katlanamadığını söyledi.

Buradan evrensel bir evrensel ahlaki yargı sistemi arama fikri doğdu. Bu Kant’ın Alman İdealizmi’nin dilinde formüle ettiği bir dinsel gerçeklikti. Aslında Kant Hıristiyan dini yaşantısı ve batı kültürünün  Newton mekaniğini geliştirdikten sonraki entelektüel hali arasında bir köprü kurmaya çalışıyordu. Bunu ahlaki olarak ciddi ve sofistike bir biçimde yapmaya çalışıyordu. Rasyonelliğinizden feragat etmeden değil rasyonelliğin mükemmelleştirilmesi anlamında yüksek bir nokta olarak. 

Kant’ın üstüne aldığı iddialı bir görev. Ahlak Metafiziğinin Temellendirilmesi kantın moral teorisi üzerine kantın en ulaşılabilir kitaplarından biridir. Bir çok kitabı için bu söylenmesi zordur. Alman Felsefecilerin çoğu bu özelliği taşır.

## Ahlakın Newton'u

Newton mekaniğinin keşfi büyük bir atılımdı. Politika, felsefe, toplum, neyin doğru neyin yanlış olduğu ve bireyin ruh hali anlamında büyük değişim anlamına geliyordu. 

Kant moral dünyanın Newton’u olmak istiyordu. Bu fikir bazı ön kabulleri getiriyordu. 

Bunlardan ilgi ahlaki dünya ile duyular ile algılanılan dünya (Newtonian dünya) arasındaki farkın olduğuydu. Bu Kant’ı metafizik bir düşünür yapar. 

Metafizik bir düşünür olarak Kant kosmos’u iki parçada ele alır. Tıpkı Plato gibi. Plato da benzer şekilde yaşadığımız duyularla algılanan nesnelerin dünyası ile formların dünyası arasında bir ayrım ortaya atar. Nesnelerin dünyasının dışında uzay zamanın dışında bir dünya. Kant da ontolojik olarak benzer bir ayrım ortaya koyar. 

Kant’a göre bu iki ayrı dünya numenal ve fenomenal dünyadır. 

Fenomenal dünya duyularla algılanan dünyadır. Uzay ve zamanın dünyasıdır. Newton mekaniği ile açıklanmış tamamen nedensellik ile birbirine bağlı olan dünyadır. Bir olay bir diğerine neden olur. Tüm uzay ve zamandaki olaylar arasında Tamamen belirli bir ilişki vardır.

Bu newton’un büyük başarısıdır. F=m.a tüm nesneler için her zaman geçerli olduğunu bulmasıdır. (En azından 18. yüzyılın sonunda böyle olduğu varsayılıyordu. ) Fizikçilere kendi alanlarını verir. Kendine Isaac Newton’un yaptığına benzer bir gelişimi yakalayabileceği bir alan açar. 

Kant’ın amacı numenal dünyanın nihai formülünü bulmak, ahlaki doğruluğun yarı-matematiksel algoritmasını ortaya koymaktır. Bu formül başka bir değişle insan ruhu, rasyonel ajanlar ya da özgür varlıklar olan numenal şeyler için geçerli olacaktır.

Özetleyecek olursak Kant numenal ve fenomenal olarak dünyayı ikiye ayırdı. Newtonian dünya her bir olayın bir domino taşı bir diğerini devirdiği nedensel dünyaydı. Öteki dünya ise numenal dünyaydı özgürlüğün dünyası, ahlakın dünyası. İki dünya arasında bir ayrım yaptı. Nedensellik ve özgürlüğün olduğu iki dünya arasında. Burada özgürlük fikrini kurtararak entelektüel olarak ciddiyetle algılanmasını sağlıyor. Ontolojisinde ona bir yer veriyor böylece özgür ahlaki eylemlerin otonom yargılanması mümkün oluyor.

Eğer dünya uzay zaman içerisindeki olaylarsa o zaman özgür irade’den bahsetmek mümkün değil demektir. Newton ve Hume’un düşüncesi doğruysa ilk olarak özgürlük diye bir şeyin bulunmadığını söylemek gerekir. Özgürlük bu durumda imkansızdır. Bu nedenle kimseyi yaptığı bir eylem için suçlamak ya da övmek söz konusu olamaz. İnsanlar ayrıntılı yumuşak makinelerdir. Kurulu saatler gibi ne yapıyorlarsa onu yaparlar çünkü onu yapmak zorundadırlar. Çünkü newton fiziğini olayların işleyişi için archetectonic bakışla kabul ediyorsak evrenin doğası bir bütündür ve içindeki varlıklar için bir özgür iradeden söz edilemez. 

İşte bu bakış açısı Kant’ı rahatsız etti. Eğer tamamen belirlenmiş bir dünyada hareket eden vücutlarsak o zaman iyi eylem ya da kötü eylemden söz etmek anlamsızlaşır. Bu tüm moral hakimiyeti rölativize eder. Subjektivize eder. Ahlaki bir gerçeklikten söz edilemez yalnızca ahlaki fikirlerden söz edilebilir. Bunların genellemesi olarak iyi ve kötü dediğimiz genellemeler vardır. Bu genellemeler coğrafya ile değişir. Zaman ile değişir. Çin’den İngiltere’ye Roma döneminden günümüze değişir. Böylece etik, kokuşmuş bir antropolojiye döner.

Kant’ın önerisi evrensel bir yasadır. Her bir eylemin iyi mi kötü mü olduğunu rasyonel ahlaki ve özgür bir ajan için belirlenmesine olanak sağlayan bir yasa. Zaman ve mekandan bağımsız evrensel olarak doğru olan bu algoritma Çin’den İngiltere’ye, Ali’den Veli’ye aynıdır. Bugün doğru, yarın doğru sonsuza kadar doğru olacak bir ahlaki gerçeklik. Başka bir deyişle Kant ahlaki gerçekliğe idealizm ve mantık ile bir zırh örerek, argümanını anlayan her bir kişi için karşı konulmaz hale getirmek istemektedir.

## Kategorik Doğru

Kant nihai ahlaki görevi formüle eder. Buna kategorik emir adını verir. Kant Ahlak Metafiziğinin Temellendirilmesi adlı kitabının başında şöyle der:

İyi olan tek şey, iyi iradedir.

Bu derinlikli ve önemli bir fikri yine Hume ile tezatın işaretidir. Hume “İnsan Doğası Üzerine Bir İnceleme” ve “Ahlak İlkeleri Üzerine Bir Soruşturma” adlı kitaplarında niyetten pek söz edilmez. Niyet Hume’u fazla ilgilendirmez. İnsanların ruhlarının iç işlevleri Hume’a göre önemli değildir. Ajanın niyetinin eylemin iyi veya kötü mü olduğuyla ilgisi yoktur. Yalnızca hissiyatınızı etkilemek konusunda ilgi çekici olabilir. Nedenselliği ilginç olabilir. Ama Hume’a göre yargılamanın temeli sizin yapılan konusunda iyi mi kötü mü hissettiğinizdir.

Kantın için ise hissiyat değil, eylemin iyi niyetle mi kötü niyetle mi yapıldığı önemlidir. Eğer iyi bir amaçla yola çıkmışsa eyleminde suç yoktur. Eğer kötü niyet varsa eylem gerçekleşmemiş olsa bile eylem kötüdür.

Bir inşaatın çatısında çalışan birini düşünelim. Bir tuğla görüyor aşağıdan geçen sevmediği birine tuğlayı atıp öldürüyor. Hume’a göre bu davranışın kötü olmasının sebebi bizim başına gelen tuğla sonucu ölen adam için kötü hissetmemizdir. Kant için bu eylemi onaylamamızın sebebi birine kötülük etme amacı taşımasıdır.

Peki tuğla kazara düşürülmüş olsun. Bu durumda Hume’a göre kötücül bir eylemle yapılmış olması kadar kötü değildir ama yine de kötü hissettirir. Öyleyse kötüdür. Kant’a göre ise ahlaki olarak eylemde bir yanlış yoktur. Öldürmeye niyet edilmemiştir. 

Bunun bugün yasal sistemine adapte olduğunu görüyoruz. Yasal sistemler niyeti dikkate alıyor. Eğer kazara düşürülmüşse bu kişiye ahlaki olarak kötü demiyoruz. Kant ile Hume arasındaki ayrım budur. Kant bireylerin niyetleriyle ilgilidir. En temelde de ruhlarının durumu ilgilidir. 

Kant’ın formülü, evrensel algoritması kategorik emir olarak tanımlar. Kategorik emiri anlamak için öncelikle hipotetik emiri anlamamız gereklidir.  Hume’un akıl tanımı onu tutkuların esiri olarak görmesidir. Tredis adlı eserinde bunu açıkça dile getirir. Bununla kastettiği aklın arzularımıza enstrüman olduğu ve sahip olduğumuz arzunun rasyonel olarak belirlenmediğidir. Örneğin bir kahveyi arzuluyorsak bir matematik problemlerine girişerek ah buldum şimdi kanıtladım kahve istiyorum demeyiz. Aklımızın herhangi bir rasyonel kısmını kullanmaya ihtiyacımız yoktur. Açım, susadım, burası çok sıcak gibi fiziksel ve doğrudan gelen istekler bir çeşit dürtü, duygular, hislerimiz aracılığıyla gelir. Rasyonel kapasitemizden gelmediği açıktır.  Hume işte burada aklın enstrümantal olarak çalıştığını tespit eder. Akıl tutkunun esiri olarak bir isteğe sahip olduğunuzda onu nasıl karşılayacağınızı söyler. Eğer bir fincan kahve istiyorsanız akıl size bunun için gerekli şartları söyleyecektir. O da mutfağa gidip kahve almanızdır. Yani akıl size istediğinizi nasıl alacağınızı söyler fakat ne isteyeceğinizi söyleyemez. İstekler başka bir yerden gelir.  İrrasyonel rastgele tutkularımızdır. Hislerimizdir. Nasıl tutkularımızı gerçekleştireceğimiz ise akıl ile yönetilir. Kant heteronomi derken  kastettiği duygular ve hissiyat ile hareket etmektir. Hetoronomi saf rasyonellik ile verilen amaçlar yerine tutkularınızı tatmin edecek şekilde hareket etmektir. 

Hume için akıl enstrümantaldir. Hareketleri doğurmak için tutku, his, arzu gereklidir. Bu sebeple bütün ahlaki teorisi heteronomi üzerine organize olmuştur. Akıl irrasyonel, rastgele gelen tutkuları tatmin etmek için gerekli yolu sunar. Kant’ın yaptığı ise rasyonalitenin yeni bir tanımıdır. Bu amaçla insan ruhunun yeni bir tanımını yapar. Böylece yeni ahlaki fikirlerini oluşturur. Böylece kategorik emir mümkün olur. Hipotetik emir basitçe yalnızca yaptığınız şeyleri yapan kişi olduğunuz için istediğiniz şeylerdir. Örneğin susadıysanız bir bardak su istiyorum ya da bir bardak kahve istiyorum dersiniz. Hipotetik  bir emir eğer susadıysan mutfağa gidip su al. Eğer hamburger alacaksan restorana git. Eğer fil bulmak istiyorsan Afrika’ya git. Yani eğer bir şey istiyorsan bunu yap biçimindedir. Hipotetik bir emir olduğu için cümlenin başı önemlidir. Eğer x’i istiyorsam y’yi yapacağım. Kategorik emir ise x’i istiyorsan y’yi yap biçiminde değildir. Onun yerine yalnızca y’yi yap şeklindedir. Herkes için bütün şartlarda geçerlidir. Tüm rasyonel ajanların sahip olduğu bu yükümlülük yalnızca rasyonel olmaları erdeminden gelmektedir. Buna kategorik emir denir. Kategorik olmasının sebebi hipotetik olmayışıdır. Bir koşula bağlı olmayışıdır. Herhangi eğer olmadan bunu yap der. 

Peki Kant metafizik şapkasından nasıl bir tavşan çıkaracak? Çin’den Hindistan’a, dün, bugün ve yarın için ve herkes için tüm şartlarda geçerli olan bir kuralı nasıl bulacak? Ahlaki ajanların yalnızca ahlaki ajanlar olmaları gerçeğinden kaynaklı nasıl bir yükümlülüğü olabilir? 

Kant kategorik emiri “Ahlak Metafiziğinin Temellendirilmesi” isimli kitabında birkaç kez formüle eder. Söylediği şudur: Rasyonel ajanlar eylemlerinin maxim’i doğanın evrensel bir ilkesi olmasını dileyebileceklerinde eylemde bulunma yükümlülüğündedirler. Bu oldukça karmaşık bir formülasyondur. Hume’un ahlak teorisi gibi hemen anlaşılması zor. 

Daha detaylı açıklayacak olursak Kant diyor ki eylemlerimizin maxim’i yani altında hareket ettiğimiz genel kural evrenselleştirilebilmeli. Bizim için ve diğer insanlar için de doğru olmalı. 

Örnekleyecek olursak daha kolay anlaşılacaktır. Her birimiz herkes tarafından uyulması gerektiğini düşündüğümüz ahlaki kuralların varlığını kabul ediyoruz. Özellikle de söz konusu başkaları olduğunda. Başka insanların ahlakını iyileştirmek üzerine önerilerde bulunmaktan daha kolay bir şey yok. Başka insanların davranışlarını onaylarken bunu belirgin biçimde yapıyoruz. Kategorik emiri takip edip etmediğini değerlendiriyoruz. Tüm kötülüğün kaynağı olan problem ise açıklanabilir. 

Örneğin mafyanın suikastçısı para için birini öldürecek olsun. Suikastçı yaptığı şeyin kötü olduğunu dolaylı olarak bilmektedir. Adam öldürmenin evrensel bir yanlış olduğunu bilmektedir. Herkes her zaman cinayet işleyebilse keşke demez. Herkesin istediği zaman herkesi öldürmesini istemez. Herkesin iyi davrandığı onu öldürmek istemediği yalnızca kendisinin istisna olduğu durumu ister. Böyle bir kural var fakat ben bu kural için bir istisna olan bir eylemde bulunacağım. Ama kimsenin daha sonra beni öldürmesini istemiyorum. Doğrusunu söylemek gerekirse insanların sürekli birbirini öldürdüğü bir dünyada yaşamak istemiyorum. Aslında bu tüm yaptığımız kötülükler ve insanların tüm kötülükleri için doğrudur. Ufak ve büyük kötülükler için doğrudur. Örneğin iki araçlık yere park etmek gibi. Herkesin bu kuralları hiçe saymasını istemeyiz. Fakat bir şekilde kendimizi istisna olarak konumlandırırız. Hırsızlar mümkün olduğunca çok evi soymak isterler ama kendi evlerinin soyulmasını istemezler. Tüm kötülüklerimiz aslında ahlaki kurallardaki evrenselliğin tanınması fakat ben istisnayım denmesinden kaynaklanır. Kant’ın fikri bunun irrasyonel olduğudur. Hume’un fikrindeki heteronomidir. Evrensel ahlaki ilkeye bu rastgele istisnaları yaptığımızda heteronomiye gelmiş oluruz. Tutkularımızın etkisi altına gireriz. Arzuladığımızın aslında derinlerde herkes için geçerli olduğunu bildiğimiz ahlaki kurallara bir istisna olduğunu biliriz. Örneğin kaç kişinin gelir vergisinde hile yaptığını düşünelim. Bu insanlar herkesin vergilerinde hile yapmasını ister mi? Böyle bir durumda devlet çalışmayacaktır. Herkes vergisini tam ödesin fakat ben biraz oynayacağım der. Burada yapılan hetoronom hareket etmektir. Özgürce hareket etmiyorlardır. Kant için özgür eylem ve rasyonel eylem aynı şeydir. 

### Kant ve Özgürlük

Alman İdealizminde özgür olmak rasyonel olmakla aynı şeydir. Heteronom olarak hareket ettiğimizde tutku ile ve irrasyonel olarak hareket ederiz. Bu da kategorik emiri ihlal ettiğimiz ve yanlış olduğunu bildiğimiz şeyi yaptığımız anlamına gelir. Rasyonel olarak hareket ettiğimizde ise özgür olarak otonom biçimde hareket ederiz. Bu da kategorik emire uygun olarak hareket etmek yani erdemli olarak hareket etmek demektir. Herkes için doğru olduğunu en derinde bildiğimiz ahlaki kurallara uygun olarak hareket ediyoruz demektir. İşte özgürlük bu otonomidir. Otonomi Yunan auto nomos kelimesinden gelir ve kendi için kural koymak anlamına anlamındadır. Kant’ın özgürlük konsepti Rousseu’dan alınan bir fikirdir. Özgürlük doğada bir vahşinin rastgele yapabilecekleri değildir. Özgürlük yasalar tarafından düzenlenir. Özgürlük kendi itaat edeceğin ahlaki emri oluşturabilmektir.  Aydınlanma budur. Olgunlaşmaya başlayarak eylemler için sorumlulukları almak, ahlaki olarak tek bir evrensel kural olduğunu fark etmektir. Bu kural bize özgür, rasyonel, iyi ve erdemli moral ajanlar olmayı emreder. 

Peki bu en güzel mantıklı kıyafetine bürünmüş altın kural değil midir? Mantık ve katı rasyonellik zırhı ile kuşanmıştır. Kendisi ile bağlantılı ontolojik ve epistomolojik muazzam bir aparatla geliyor. Özü ise özgür, ahlaki ajanları oluşturabilme fikridir. Başka bir değişle Kant bize hayvandan daha fazla bir şey olmanın yolunu tarif eder. Etden ve kemikten farklı olarak bir ruha sahip olmanın potansiyelini tarif eder. Tamamen heteronom olan hayvanlardan bizi farklı kılan budur. İnsan iştahlarını dizginleyerek rasyonel tercihler yapma yeteneğine sahiptir. Bu bizi sorumlu kılar.  

Kant’ın yasası kıta rasyonalizminin dilinde formüle edilmiş İyi niyet yasasıdır. Sisteminin tüm amacı ahlaki bir bilginin var olduğunu göstermektir. Ahlaki gerçekler subjektif ahlaki hisler veya fikirlerden farklıdır. Özgürlüğü mümkün kılar. 

Hatırlayacak olursak Hume’un sisteminde Kant’çı bir özgürlük imkansız ve absürttür. Tümüyle deterministik bir dünyada (Hume bundan bir adım geriye giderek fiziksel bir dünyayı ima eder) özgürlükten bahsetmek çok bir anlam taşımaz. Eylemlerin niyetlerinden söz etmek çok bir anlam taşımaz. Doğanın geri kalanı gibi birbiri ardına şeylerdir. Kant sistemiyle doğanın geri kalanından ayrıldığını hatta dini anlamda yaratıcıdan bir parça taşıdığını iddia eder. 

## Kant ve Politika

Kantın etik teorisi aynı zamanda politik teorisi ile de ilişkilidir. Etik teorisine bir ek gibidir. Kantın politik teorisi aynı zamanda aydınlanmanın politik teorisi açısından kayda değer bir atılım olmakla beraber Kant ve Hume ayrımına uygun düşer. Hume bir empirisist olarak politik felsefeye karşı muhafazakar bir tavır alır. Her şeyi olduğu gibi sever kabul eder. Bu bir empirisiste uygun düşer çünkü empirisistler rasyonel riski minimize edenlerdir. Geçmişte ne olduğunu bilirler. Eğer çok fazla radikal değişiklik yapmazsak beklentilerde bulunabileceğimizi bilirler. Dünyayı değiştirmek konusunda ütopya benzeri fikirleri yoktur. Politika ya da etiğin referans göstermek zorunda olduğu nihai bir ahlaki kural yoktur. 

Kant için ise durum farklıdır. Kategorik emir her bir rasyonel ajan için geçerlidir. Bu yalnızca bireyler değildir. Aynı zamanda uluslardır. Kant Hıristiyanlık mitolojisi ve İncil ile fikirsel ve mantıksal çıkarımları arasında paralellik kurar. Kategorik emir insanların doğal durumdan ayrılmalarını şart koşar. Böylece toplumsal sözleşme kurulmuş olur. Aydınlanmanın pek çok düşünürünün toplumsal sözleşme fikrini benimsediğini unutmayalım. Doğanın durumuyla ilgilidirler çünkü newton mekaniği entelektüel yaşamın odağını teolojiden doğanın çalışılmasına kaydırmıştır. Kant’a göre doğanın durumu saf heteronomi olarak görülebilir. 

Kant’a göre insanlar saf heteronom hareket ettikleri bu dönemde tamamen hayvaniler ve tamamen arzular tarafından itilip çekiliyorlar. Kendilerindeki rasyonel, özgür, otonom davranışı henüz keşfetmemişlerdir. Kantın yazdığı tarihsel denemelerde bu fikirden bahsedilir. Bu Fransız devrimi ile aynı döneme rastlar. Aydınlanma ile özgür insan rasyonelliği hiçbir kısıtlama olmadan insan düşüncesinde doğru yere yükselir. Metaforik mitolojik dini sistemleri ve onların politik meşruiyetini domine etmeye başlar. Ahlaki yargılamanın daha erken sistemlerini tekrar gözden geçirmenin ve güncellemenin yolunu açar. Kant için insan rasyonelliğinin gelişimi tarihin ne olduğudur. 

Tarih için böylesine bir fikir ortaya sunması Kant’ı Hegel için bir öncül yapar.  Kant daha sonra Hegel için çok önemli olacak kollektif özne (subje) fikrinden bahseder.  Günlük yaşamda pratik olarak ahlaki eylemlerin öznesi olarak bireylerden bahsederiz. Kant ise evrensel ahlaki göreve uyma zorunluluğu uluslar için de geçerlidir. Uluslar da ahlaki eylemlerin öznesidirler. Bu onları da vahşilikten ayrılmaya yasal özgürlükten yana davranmakla yükümlü tutar. Bu da demektir ki bütün uluslar kendi aralarında doğal durumu elimine etmekle sorumludurlar. Bireyler için aynı yolla ve aynı sebeptendir. Medeni hukukun oluşturulması bireyler için bir yükümlülükken uluslararası bir yasanın oluşturulması ulus devletler için bir yükümlülüktür. 

Evrensellik ve yasallık Kant için temel iki fikirdir.  Evrensellik ahlaki ve politik sisteminin itici gücü olduğundan. Hume’un teorisi gibi ulus devlet seviyesinde durmaz. Hume ahlaki teorisinin yalnızca bireyler için geçerli olduğunu kıtlık ve insanların sosyal hayvanlar olmasına bağlar. Kant için tüm ahlaki özneler için tek bir ahlaki fikir vardır. Bireyler ve kolektif objeler için tek bir irade olarak kendini dayatan kategorik zorunluluk, ulusların şüpheli ve bulaşıcı davranışlarını terk etmelerini talep eder. Herkesin herkese karşı olduğu savaşı terk etmelidirler, diş ve pençe hakkından vazgeçmelilerdir. Yasal, rasyonel ve bu anlamda özgür ilişkiler kurmalıdırlar. 

Kant rasyonelliğin özgürlüğün ve ahlaki erdemlerin “Milletler Cemiyeti” gibi bir oluşumu gerektirdiği fikrini ilk ortaya atanlardan biri olacaktır. Bu fikir I. Dünya Savaşı sonunda Amerika Birleşik Devletleri başkanı Woodrow Wilson tarafından ortaya atılmıştır ve Kantçı bir anlayıştır. Princeton’da Hukuk ve Felsefe profesörü olan Wilson Kant ile yakından ilgilenmiştir. 20. yüzyıl politikasının pratik uygulanışı üzerinde etkisi devam etmektedir. Günlük yaşamın salt ahlaki teoremlerden uzakta olduğunu düşünmeye eğilimliyizdir.  Felsefecilerin 200-300 yıl önceki fikirlerinden günlük yaşam üzerinde etkisi oldukça az olduğunu zannetsek de aslında durum böyle değil. Kimi durumlarda kimi filozofların fikirleri derinden nüfuz eder. Düşüncelerimizin desenlerini etkiledikleri gibi onları formüle etmek için kullandığımız günlük kelimeleri de etkilerler. Kant için bu politik felsefe, ettik ve politiğin bağlantısıdır. Bu tutarlılık arayışını Alman metafizikçiler ve Platon’daki gibi Antik Yunan’daki metafizik öğelerde bulabiliriz ama Hume gibi doğal felsefeciler arasında bulamayız.

Platon’da şehir bir insan gibidir. Şehrin ruhu da insanın ruhu gibidir. Platon insanı Nous (akıl, entelektüel kapasite). Psyche (ruh). Soma (vucut) olarak üçe ayırır. Erdem bu parçaların organizasyonudur. Böylece rasyonalite öteki kısımlar üzerinde hakimiyet sağlar. Metafizik bir düşünür için politik ve etik bir kabul edilir. Eğer şehir bir insan gibiyse ve platonik erdem ruhun organize edilmesiyse, şehrin politik erdemi ise katmanların organize edilmesidir. Platon toplumu altın sınıf gardiyanlar, gümüş sınıf yardımcılar ve bronz sınıf üreticiler olarak üç sınıfa ayırır. Filozof kralların sınıfı olarak sınıflandırdığı gardiyanlar  yardımcılar ve üreticiler üzerinde hüküm sürer. Tıpkı Nous’un Psyche ve Soma’ya hüküm sürmesi gibi rasyonel sınıf olan gardiyanlar da ayrıcalıklı bir yere konumlandırır.  Bu yalnızca Platon için değil Kant için de doğrudur. Buradaki izomorfizm (yapılar arasındaki bağlantı) kazara değildir. Platon Kant’ın en beğendiği filozoflardan biridir. Yalnızca vardıkları sonuçlar değil tüm felsefe açısından kesintisiz bir ağ örmedeki yaklaşımları da ortaktır.  Hume bir empirisist, şüpheci, neşeli bir adam olarak politika ve etik arasında bir ayrım olabileceğini dillendirmeye gönüllüdür. Machiavelli’nin de dillendirebileceği gibi belki de bazı durumlarda katı ve gerçekçi değerlendirildiğinde ahlaki olarak doğru davranış politik olarak uygun düşmeyebilir. Kantçı ve Platoncu yaklaşım bunun doğru olmadığını söyleyecektir. Birey için adil olan toplum için de adildir.  Başka türlü ikiyüzlülük ve riyakarlık olur. Ahlaki erdemlere saygımızı konuşmalarımızda belirtir ardından dillendirmeye cesaret edemeyeceğimiz politikaları yaparız. Machiavelli iyi görünüp kötü davranmanın, iyi görünüp iyi davranmaktan daha iyi olduğunu söyler. Kant bunun her zaman yanlış olduğunu söyleyecektir. Her zaman iyi olunmalıdır. Çünkü bu tüm ahlaki özneler için zorunludur.  Nasıl göründüğünüze odaklanmanız gereksizdir. Yalnızca iyi irade önemlidir. Ahlaki yargılarınızda ve davranışlarınızda vicdanlı olarak tek bir evrensel algoritmayı takip ediyorsanız nasıl göründüğünüz önemsizdir. Kant’ın savunduğu bir kere argümanının doğasını anladığınızda, eğer rasyonelseniz ikna olacağınızdır.
