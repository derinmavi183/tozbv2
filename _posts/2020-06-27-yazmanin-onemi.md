---
layout: post
title: Yazmanın Önemi
date: 2020-05-01 00:00:00 +0300
description: 
img: yaz2.png
category: Hayata Dair
tags: 
- Not Almak
---

Elime bir kalem kağıt alıp hemen yazmaya başlayacak olsam ne yazardım? Mesleki bir şey mi? Bir rapor? Belki bir şiir, kompozisyon belki de bir bilimkurgu romanı. Peki ya kendi dramanız? Hayatınızın macerası.
Kendi dramamızı yazmak temelde hayat içerisinde yaşadığımız çatışmanın ortaya koyulması anlamına geliyor. Bu da kişiliğin tanımlanması demek aslında. Birey için en önemli şeyin detaylı bir analizi.
 
Bu bir nevi keskinleşerek anlam hissini daha yoğun yaşamamıza olanak sağlayabilir. Bunu kovalamaya değer bir amaç olarak görüyorum. Varoluş mücadeleni tanımlamaktan daha değerli ne olabilir ki? Kendini daha iyi tanımak. Hayattan ne istediğini belirleyebilmek çok önemli. Yazmak gibi bir etkinliği çok önemsiyorum çünkü bize bir kapı açıyor. Kendimizle yapıcı bir diyaloğa giriyoruz. Bu diyalogda bastırdıklarkımız açığa çıkarken küskün taraflarımız konuşmaya başlar. Sorunlarımız çözülürken kafamızdaki karışıklık kalkacaktır. Yazı ve düşünce arasında bir bağlantı mevcut. Yazıyı bu kadar meditatif yapan düşüncenin kendisi.

Fransız düşünür Sartre insanın korkutucu derecede özgür olduğumuzu söyler. Yazmak belki de bu sınırlanmaya yönelik duyduğumuz ihtiyacı karşılamada bir araç olabilir. Belirgin bir dünya tasviri dünyanın yoruma açık karmaşıklığını daha kolay algılayabileceğimiz şekilde daraltır.

Öte yandan kimi konularda gerekli ilgi ve iradeyi toplamakta yazının bana yardımcı olabileceğini düşündüm. Bir yandan ayakları yere basan sakin bir değerlendirme yapmak için bir tür meditasyon, yoğunlaşma fırsatı, kendini değerlendirme olarak görüyorum. Bu anlamda kişisel tarihimizi yazmak güzel bir başlangıç olabilir. Freud, Jung gibi psikanalistler geçmişe yönelik zaafiyetleri bulup çıkartarak iyileştirmekten söz ederler. Kişisel tarih bu anlamda faydalı bir araç olabilir. Yazı her bir defa tekrar bulunup okunduğunda tekrar okumanın verdiği objektiflikten yararlanarak kendince bir psikolojik bir tahlil yapmak da mümkün oluyor haliyle.

Hayattan ne istediğimizi kendimize sormakla başlayabiliriz. Başlangıçta yargılayıcı bir tavıra girmemeye dikkat etmek gerekir diye düşünüyorum. Elbette kritik düşüncenin de faydası olacaktır. Fakat şimdilik bunu daha sonraya saklayalım.

Yapısökümcü bir tavırla değerlerin yaratılmış olduğunu düşünebiliriz. Fakat insanların genel tavrına baktığımızda bir yerde kalıcı değerler bulmak mümkün. Hayattaki önemli şeyler sorulduğunda aslında cevaplar pek çoğumuz için farklılaşmıyor. Sağlık, Aile, Kariyer, Sevgili, Arkadaşlar ilk akla gelenler. Eğitim olabilir. Eğlence muhakkak olmalı. Zaman önemli, amaç önemli. Kimi zaman bu öncelikler birer ikilem halinde karşımıza gelebiliyor.

Ne istediğine ve ihtiyacın olana kavuşabilirsin. Alışılmadık bir şey yaparak samimi bir biçimde ilgilenilmeye duyduğun ihtiyacını karşılaman gerekiyor. Kendinle bir bakıma yardıma muhtaç biri gibi ilgileniyorsun. Uygun bir tutum takınıyorsun. Önemsenmeye değer saygı duyulacak bir şey olarak kendinin bu parçası ile ilgileniyorsun. Değerli ve geliştirilebilecek bir şeyler var sende. Bu kadar kredi vermen gerekiyor kendine. Sevmeye ve ilgilenmeye değer gördüğün herkese yapacağın gibi. Tamam ne istediğini alabilirsin ama bunu belirtmen gerekiyor. 

Daha sonra ise gelecek yazımı geliyor. 3-5 sene sonrasını gözümüzde canlandırıyoruz. Arkadaşların nasıl gözüksün? Arkadaş ağın nasıl gözüksün? Kariyerin kendini nasıl şekillendireceksin? Ailenle nasıl başa çıkacaksın? Çocuklar, uzun süreli ilişkin, karın ya da kocan. İş dışındaki zamanını yararlı ve ilgi çekici ve anlamlı ve üretken bir biçimde nasıl değerlendirebilirsin? Zihinsel ve fiziksel olarak kendinize nasıl bakacaksın? Belirli bir şekilde sizi aşağı çekebilecek yoldan çıkarıcı şeylere nasıl dayanacaksın?

Bu konuda takıntılı olmadan kaba taslağını çıkarmak önemli. Kötü bir ilk taslak. Daha sonra güncellenebilir. Böyle bir taslağın kısa bir süre içerisinde yazılması mümkün. Hayatın acıları karşısında iyi bir insan olarak nasıl kalacaksın? 

Daha sonra tam tersini gözünde canlandır. Nasıl ayrı düşüyorsun. Nasıl dağılıyorsun. Herkes kendi zayıf noktasının dağılmasının belirli bir yolunun olduğunu biliyor. Herkes kendi şeytanlarını biliyor tabir-i caizse. Eğer karakterinin o kısmı hâkim olacak olursa cehennemin hangi özel kısmını işgal edeceğini de. 

Son olarak çıkış yolunda stratejik bir plan oluşturmak ile devam ediliyor. Hedeflerine ulaşma. Maruz kalma ile. Küçük bir değişiklik. Mevcut beceri setinin dışına çıkarak.
Tüm bunları yaparken dengeyi gözetmek.
