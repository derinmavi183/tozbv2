---
layout: post
title: Amor Fati, Kibir ve Oluşun Masumiyeti
date: 2019-10-28 13:32:20 +0300
subtitle: Dikkate değer düşünceler...
description: Friedrich Nietzsche'nin fikirleri arasında en heyecan verici olanlarından biri; Amor Fati.
img: japo.jpg
category: Hayata Dair
tags:
  - Nietzsche
  - Kibir
  - Oluşun Masumiyeti
author: dotplix
---

<div class="row" style="margin-bottom: 2.5rem; margin-top: 2.5rem;">
   <div class="ten columns"><img class="u-max-full-width" src="https://tozbulut.github.io/images/japo.jpg" alt="Amor Fati, Kibir ve Oluşun Masumiyeti"></div>
   <div class="two column"></div>
</div>

Friedrich Nietzsche'nin fikirleri arasında en heyecan verici olanlarından biri: Amor Fati. "Kaderini sev!" anlamına geliyor. Fakat bunu kuru bir kadercilik olarak anlamamalıyız. Anlatılmak istenen çok daha derin. Pişman olmayı reddeden güçlü ve coşkulu bir bu tutum basit bir teslimiyetçiliğin çok ötesinde. Olayların günlük yaşantımızdaki akışını kabullenmekte yaşadığımız zorlukla başa çıkmak için bir reçete tutuşturuyor elimize. Hatalarımızı, yaşanmamışlıklarımızı tıkıştırdığımız bir bagajla gezmeyi derhal bırakmamızı tembihliyor.

> Gün geçtikçe şeylerde gerekli olanları güzel olarak görmeyi öğreniyorum. Ardından ise şeyleri güzel yapanlardan biri olmalıyım. Amor Fati! aşkım bu olsun bundan böyle. Çirkin olana karşı savaş ilan etmek istemiyorum. Suçlamak istemiyorum. Suçlayanları suçlamak da istemiyorum. Uzaklara bakmak tek olumsuzluğum olsun. Ve hepsinden öte: bir gün sadece bir Evet-diyen olmak istiyorum.

Felsefik bir arkaplana sahip olmak işte burada önem kazanıyor aslında. Olayların hem içinde hem dışında olmak, gerçekliği kabul ederken onu korkusuzca değiştirmeye çalışmak arasındaki ikilikte ortaya çıkıyor. 

Hayatımızı onu her koşulda sevmeyi öğrenmemiz önemli. Fakat insanlar olarak kolayca küskün ve negatif bir hale bürünebiliyoruz. Fakat aslında 21. yüzyıl insanı için bu bir seçenek değil. Bu oyunbozanlığı bırakmamız gerekiyor. Söz konusu "kader" ne kadar kötü olabilir ki? İnsanı bir bütün olarak algıladığımızda tarihin başka dönemlerinde yaşayan insanları düşündüğümüzde söz konusu acı ve yıkım bu insanların kaderlerinde bizden daha fazlaydı diye tahmin ediyorum. Gördükleri tüm o kıtlık, savaş ve salgın hastalıklar düşünüldüğünde yaşadıkları dünya bir korku filmini andırıyordu muhtemelen. Oysa biz ne II. Dünya Savaş’ını yaşadık, ne kara veba’yı, ne de yakınlarımız işgalciler tarafından katledildi. Yalnızca bu kibirli bakış açısına hapsolduğumuz için hayatın güzelliklerini göremiyoruz. Yalnızca şu modern hayatlarımızın modern sorunları ile muhatap kalıyoruz ve bunlar çoğu zaman genele kıyasla küçük problemler oluyorlar.

Bu noktada sıradanlığımızı anlamamız çok önemli diye düşünüyorum. Kibrimizden kurtulmak bizi yalnızca kayıplardan kurtarmaz, kazandırabilir de. İnsan sıradanlığını anladığı anda kafasında bir şeyler değişiyor. Önce herkesin sıradan olduğunu kabul ederek başlıyorsun. Sonra bir adım daha ve hatta kendinin de sıradan olduğunu kabul ediyorsun. Özgürlük işte bu noktada başlıyor. İnsanlar olarak bizi harekete geçmekten alıkoyan tek şey kendimiz değil miyiz? Kendi faydasından kendi *ya ben ne olacağım?*' düşüncesinden kurtulmamız herşeyi değiştirmez mi?

**Oluşun masumiyeti** Nietzsche'nin aynı minvalden bir diğer dahiyane fikri. Bu düşünceye göre bir olay gerçek ve de yaşanmışsa masumiyet kazanıyor. Onda suç aranamıyor. Hayatın kendisine dair olan her şey oluşun masumiyetine dahil ve bir şeyin gerçekleşmesi onu masum kılıyor.