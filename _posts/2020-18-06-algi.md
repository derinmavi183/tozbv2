---
layout: post
title: Yeraltından Notlar
date: 2020-05-01 00:00:00 +0300
description: 
img: notes_underground1.jpg
tags: [Dostoyevski, İnsan, Roman, Psikoloji]
---

Algı zihinsel duruma etki ediyor. Bu nedenle kişinin kendi algısını düzenlemesi gerekir. Kişinin algısı hayatın gerçekleri ile uyumlu olmak zorundadır. Aksi halde ilüzyona kapılabilir. İlüzyon içerisinde yaşayan bir insanın başarısı, zihinsel durumu, fiziksel durumu, sosyal durumu ve ekonomik durumu bir çöküş içerisinde girer. Esas amaç bu değerlerin düzenli olarak yükseltilmesidir. Değerlerin tanımı kesindir ve kişiden kişiye değişmez. Ancak uygulanış açısından kişisel farklar görülebilir.

Sağlıklı bir insan olmanın şartları bellidir. Kimse kesik bir parmağın ya da karaciğer rahatsızlığının sağlıklı olduğunu iddia edemez. Hastalığa neden olan şartları bulmak ve uygun reçeteyi kendimiz yazmak zorundayız. Çok şanslıyız çünkü ilaçlar heryerde ve tedavi belli. İlüzyon durumundan çıktığımız anda gerçeği göreceğiz.

Pek çok konuda spekülasyon yapılabilir. Fakat hayatın gerçek değerleri söz konusu olduğunda spekülasyon iyi bir şey değildir. Bir yol belirleyip ilerlemek her zaman yerinde saymaktan daha mantıklı olmuştur. Spekülasyonun ilüzyon ile bir bağ içerisinde olması gibi hareket de gerçeklik ile bir bağ içerisidedir. Her ne kadar bu şekilde ifade etmek biraz acı olsa da hareket bir silahtır, onu kullananı yaşatır, sahte olanı öldürür. İlüzyon içerisindeki birey sürekli dünyadan darbe yer ve bunu görmezden gelir. Sonunda bu onu öldürür. Hareket bu ölümden suçlanamaz çünkü bir doğa olayıdır ve nihayetinde doğa iyilik veya kötülük barındırmaz. Başka bir değişle oluş kendi masumiyetini içerisinde taşır.

Sert gözlüklerle bakmaya devam edecek olursak hayatın özünde bir çatışma olduğu daha akla yatkın görünür. Bu nedenledir ki çatışmalar eğlencelidir. Bir başkasına etki etmek bu manada değerlendirilebilir. Bizler meşguliyetimizin birçoğunu kendi ataletimizi yenmeye ayırırız. Fakat kendi ataletimizi yendiğimizde bunun ödülü ötekine bakabilmektir, gözlem ve kontrol altına almaktır. İnsan kendinden olmayan ötekine hep bir isim bulur. Bu ötekinin insaniliği azaltılarak nesne ile insan arasında bir yere konumlandırılır. Bir çok kültürde bu kabaca kafir, heretik olur. Kendinden olmayanı tanımlamak biryerde kendini tanımlamaktır.

Güven vermek.

İnsanları kategorilere ayırmak politik açıdan doğru olmayabilir. Fakat bu bir bireyin zihninde insanları birbirinden ayıramayacağı manasına gelmez. Din, dil, töre ve etnik köken ayrımı yapılmadığında bu tam anlamıyla yanlış kapsamına girmez. Yaşadığımız dünyada insanlar sürekli sınıflandırılmaktadır. Bir an için daha üst perdeden bakalım ve diyelim ki bazı insanların bizim için tam anlamıyla insan olmaktan ziyade insan ile obje arasında bir geçiş olarak algılanması mantıklı olsun. Bu şekilde sonsuz değişkeni sınırlandırmış oluruz. 

Her şeye rağmen yine de naive olanın çok daha karmaşık olduğunu göz önünde bulundurmalıyız. Ama naiflerin büyük bir kısmı ilüzyon dünyası içerisinde kaybolup gittiklerinden etkiye açıktırlar. Yakınların çıkarları gözetilirken naive'lerinki gözetilmez.

Gerçeklere bakalım demiştik. Hangi ülke ve hangi topluluk hangi ırk hangi zeka hangi sosyal statü ve sınıflar. 
* Irk
* Din
* Cinsiyet
* Dil
* Eğitim
* Yaş
* Giyim
* Konuşma
* Fizik
* Servet
* Lokasyon
