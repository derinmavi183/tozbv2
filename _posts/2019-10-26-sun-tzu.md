---
layout: post
title: Sun Tzu ve Taoizm Üzerine
date: 2020-03-27 00:00:00 +0300
description: 
img: tao1.png
tags: [Sanat, Aksiyon Odaklılık] # add tag
---

Uzun bir süre önce okuduğum savaş sanatı kitabına yeniden göz gezdirmeye karar verdim. Bu yazıda kitaptan alıntıları kitabın düşündürdükleri ile birlikte ele almak istiyorum. Aynı zamanda kitabı onu ortaya çıkartan akım olan Taoizm ile bugün yeniden yorumlanışı ile değerlendirmek istiyorum. 

Savaş Sanatı beklenmedik yerlerde karşınıza çıkabiliyor. Şaşırtıcı bir biçimde Bilişim ile ilgili konferanslarda birden fazla kez Sun Tzu'dan bir alıntı duyduğum oldu. İlişkilendirmeyi ablamlı bulduğumu söyleyebilirim. Siber Güvenlik'deki proaktif kalma durumu destekliyor sanırım. Bu ilginin derinliği kavramaya yönelik olması ise tabi ki herkes için geçerli olmayacaktır. Malum adı savaş sanatı olan bir kitabı okumak kim istemez. Hem de bu kitap incecikse. Sun Tzu'nun kitabı sıklıkla günümüz "savaşları" için yeniden yorumlanıyor.

Sun Tzu nun idealindeki savaşçı savaşa girdiğinde zaten kazanmış demektir. Etkisi doğa ile birleşmiştir. Hatasız olan görünmezdir. Matrix te bir glitch olduğunda matrix de olduğunuzu anlarsınız, Freud ve psikoanalitik de yalnız psikolojik rahatsızlıklar, dil sürçmeleri psikolojik sisteme dair ipuçlarını verir. Kabuktaki Hayalet yalnızca bir hayalettir. En aşkın nokta durumun kendisi olmaktır. Doğanın kendisi olmaktır.

Bir devlet karşı devletin içerisindeki bütün politik guruplarla öylesine içli dışlıdır ki çıkacak olan politik bir akımın onların etkisi dışında olması imkansızdır. Böylece gelecek mühürlenmiştir. Akıma karşı durmak onu güçlendirir akımın kendisi olmak gerekir.

Taoist düşünceye göre başarı çoğunlukla hiç bir şey yapmadan kazanılır.
gerçekten de böyle midir? Bir işi başarmanın duygusal yükü ya da sözde koşuyor olmanın melodramasından öyle muzdaribiz ki. şundan bir kurtulsak. Aslında başarmanın kolay olduğunu göreceğiz belki de. Zorlukların eridiğine şahit olacağız. Basiretimizi bağlayan duygusal bagajı taşımayarak.

I Ching
Taoizm
......
Eski çağların Taoist çalışmalarından, Chung-ho chi (Denge ve Armoni Kitabı) Taoist bilginin ve pratiğin savaşçı üzerindeki etkisini aşağıdaki sözlerle tanımlar:

Derin bilgi, sıkıntıyı sıkıntının oluşmasından önce. tehlikeyi tehlikenin oluşmasından önce, yok olmayı yok olmadan önce, belayı bela gelmeden önce kestirebilmektir.

Güçlü davranış,
beden tarafından zorlanmadan önce bedeni eğitmekte,
zihin tarafından idare edilmeden önce zihni hazırlamakta,
dünya tarafından yönetilmeden dünya üzerinde çalışmakta,
görevlerin baskısı altında kalmadan görevleri yerine getirmektir .

Derin bilgi prensibi ile sıkıntıyı düzene, tehlikeyi güvene, yok olmayı varolmaya, belayı başarıya döndürebilmek mümkündür.

Güçlü davranış ile beden uzun yaşama, zihin ile derin düşünce yeteneğine, dünya barışa, görevler başarıya kavuşturulabilir.


Sun Tzu'ya göre savaşı kazanan savaşçı, duygusallıktan uzak, soğukkanlı, kararlı savaşçıdır. Öfkeli, kızgın, öç alma peşinde olan savaşçı kaybetmeye mahkumdur.

Tao-te Ching der ki;
Askerlikte başarılı olanlar askercilik yapmazlar, savaşta iyi olanlar kızmazlar, düşmanlarına karşı galip gelenler, düşmanlarına karşı herhangi bir duygu beslemezler.

Sun Tzu der ki;

> "Savunmada başarılı olanlar toprağın tüm derinliklerine saklanabilir,
saldırıda başarılı olanlar ise göklerin en yüksek katmanlarında manevra yaparlar.
Bu şekilde kendilerini koruyarak kesin zafere ulaşırlar."

> Savunmada başarılı olanlar toprağın tüm derinliklerine saklanabilir, saldırıda başarılı olanlar ise göklerin en yüksek katmanlarında manevra yaparlar.


> İyi tüccar hazinelerini saklayarak hiçbir şeyi yokmuş gibi gösterir. İyi usta iz bırakmaz.

> Savaş sanatında stratejinin anlaşılmazlığı en önemli unsurdur. Duruş belirsiz, hamleler öngörülemez olunca. hamleye hazırlık yapmak imkansızdır. Bir komutanı savaşta yenilgiden uzak tutup, zafer kazandıran şey öngörülemeyen akılcılığı ile izi algılanamayan hareket tarzıdır. Yalnızca durumu bilinmeyene etki edilemez. Bilgeler öngörülmezlik pelerinine saklanır, böylece duyguları algılanamaz; belirsizlik içinde hareket ederler, o zaman yolları kesilemez.

> Gerek Sun Tzu, gerekse Huan Efendileri bir araya gelerek çatışmanın ortaya çıkamayacağı, zaferin ise normal insanların gözüyle görülemeyeceği düşüncesindeki bir felsefi bakış üzerinde birleşirler.

Zaferin normal insanların gözünden görülememesi onu gösterişin esiri olmaktan kurtarır, genel algı ile bağını keser. Bu onu anlamı kendinden gelen bir şey haline getirir. Saf irade etrafında yarattığı dünya ile öylesine zıttır ki. Bu nedenle aynıdır. Bu nedenle görünmezdir.

Bir karakter tahlili yöntemine göre, popüler olmayan komutan halkını inkar eden komutandır. Popüler olmayan insan da hayatı inkar ediyor anlamına gelmez mi bu?

İnsan her durumda çok kıymetlidir. Fakat yeterince takdir görmüyorsanız kendinizi gözden geçirin. Sevilmeyen insan kendini inkar eden insandır. Diğer insanların fikirleri önemlidir. Hepsinin değilse de bir kısmının. Toplum kendisini oluşturan parçalardan daha yüce ve farklı idealler yaratır. Bu ideallerin kimliğinizle birleşerek sizi şekillendirmesine izin verin.

İnsanın bakışı olumlu olmalı, kalbinde nefreti taşımamalı. Çağımızda büyük şirketlere, farklı ideolojilere, devlete karşı nefret duymak olası. Bu bakış açısının ne kadar berbat olduğunu anlatmak bile nefes kaybı olur. Nefret ve onun söze dökülmüş hali kadar ilkel bir şey yoktur. Bu insanlar bir sebeple dışlandıklarını hissettiklerinden boş konuşmalara kapılırlar. Bunlar düşünce hastalıklarıdır. Ruhumuzu iyileştirmemiz gerekirken küskünleşmek tehlikesinden kurtulmalıyız.

Bir ustanın rakipleri onun yanında çocuklar gibidir. Usta oyunun kuralları belirlenirken pozisyonunu çoktan almıştır. Yönünü şaşıranlar daha ne olduğunu anlayamadan etkiye maruz kalırlar. Bu noktada usta artık doğa olmuştur. Durumun kendisi olmuştur.

Uyum sağlamak, doğanın kendisi ile dengede durmak ile mümkündür. Doğası ile barışık insan uyum sağlar. Uyumsuz insanın ise bir tür aldatma ile karşılaşmış olduğunu böylece algısının bozulduğunu düşünebiliriz. İnsanın doğal durumu denge halidir. Dengeyi bozan bir girdi olmalıdır. Bu illüzyon tüketimle ilişkilidir. Tüketim insanı şekillendirir. Üretemeyeceği materyali tüketmesi kalbinde dengesizlik yaratır. Oysa sonsuz çeşitlilik dünyasında materyal üzerinde yüksek hassasiyete ihtiyaç duyar. Tüketim yalnızca yediklerimiz değil gördüğümüz ve duyduğumuz. Yerküre üzerinde yerleşimimizi doğru yapmak için; açık keskin bir zihne, doğru bir vücuda ihtiyacımız var. Bu durumu bozacak hiçbir şey denklem içerisinde yer almamalı.

Peki ne bu zararlı tüketim kaynakları? Aslında modern insanlar olarak bunun bilgisine sahibiz. Sosyal medyada vaktimizi boşa harcadığımızda ya da bir dizinin onlarca bölümünü peş peşe izlediğimizde vicdan azabına kapılıyoruz. Kapitalist bir toplumda yaşıyoruz. Sorunlarımızın büyük bir kısmının tüketim ile ilişkili olabileceğini gözardı etmeyelim. Gereğinden fazla tüketim çoğu zaman kişideki bir dengesizliğin sonucudur. Hayatın farklı alanlarındaki eksiklikler burada etkisini gösterir.
