---
layout: post
title: "Aşil; Seri Hızlı Ritmik ve Ölümcül"
categories: [main, archive]
img : "https://tozbulut.github.io/images/achilies_dark.png"
---

Ilyada'yı okurken, destan bir şeyden emin olmanızı istiyor gibidir: Aşil’in öfkesi. İlk iki satırda verilen bu mesaj eser boyunca defalarca tekrarlanır.

```
Söyle, tanrıça, Peleusoğlu Akhilleus'un öfkesini söyle,
Acı üstüne acıyı Akhalara o kahreden öfke getirdi.
```

Piyanist Fazıl Say, Truva için yazdığı sonatında Truva savaşının kahramanı Aşil’i söyle tanımlıyor. 

Çevik, hızlı, ritmik ve ölümcül

Say, eserin Aşil bölümünde kahramanın bu özelliklerini dikkate alarak müziğe yansıttığını söylüyor ve ekliyor: 

İlyada’nın arka kısmında, Aşil’in öldürdüklerinin listesi üç sayfa uzunluğunda verilir. Liste küçük harfle ve yan yana yazılmıştır. Bunlar sadece Homeros’un bildiği yüksek rütbeli askerler ve prenslerdir.

İzmir’li yazar Homeros’un destanının ana kahramanını bugün Çinli’sinden Hint’lisine, Arjantinli’sinden Hollanda’lısına tüm insanlık biliyor ve tüm dünyada öğrenciler insan vücudunun en güçlü tentonunu öğrenmek istediklerinde “Aşil” ismiyle karşılaşıyorlar.

Aşil, Truva savaşının kahramanı. Kendisi gibi kral olan babası Peleus ve tanrıça Thetis’in oğlu. Tüm antik Yunan savaşçılarının en iyisi ve tanrıların favorisi. Bu nedenle eserde adı sıkça tanrısal Akhileus olarak geçiyor ve tanrısallığına - tanrı gibi oluşuna - vurgu yapılıyor. 

İlyada tarihçilerin atası kabul edilen Homeros tarafından kaleme alınsa da çok daha eskilere gittiği kabul ediliyor. Sözel gelenekten gelen bu gibi eserler yazıya aktarıldıkları dönemin öncesinde akılda taşınıyorlardı. Nesilden nesile bu şekilde aktarılıyorlardı. Genç kadınlar afrodit kadar güzel, athena kadar bilge olmak istediler. Kimi zaman akıllarına erkeklerden hoşlanmayan ve banyo yaparken kendini gören erkeklerin parçalara ayrılmasını emreden av tanrıçası Artemis geldi. Genç bir asker savaş alanında gümbürdeyen kalkan sesleri arasında korkuya kapıldığında Ilyada’nın ilk iki satırını, Aşil’i ve öfkesini düşündü.  

Bugün yaşadığımız dünya o günlerden çok daha farklı. Teknoloji ile çevrili, amaçları belli, görece güvenli hayatlarımızda vahşi hayvanlar, devamlı bir ölüm tehlikesi, açlık ve düşmanlardan kaçmak gibi dertlerimiz yok. Tüm hayatta kalma dürtülerimiz yaşam amaçlarımız sanallaşırken bu sanallık bizi hissizleştiriyor, risk almıyoruz ve kimi zaman anlamı -müzlerin şarkısını - yakalamakta zorlanıyoruz. Ilyada’nın ise anlam konusunda en ufak bir tereddütü yok. Bugün belki bu kadar etkileyici bu kadar kanlı canlı olmasının sebebi bu.

İlyada Akhilleus’un ölümünü anlatmaz. Epik şiir formunda yazılan İlyada on senelik bir savaşın elliiki gününü anlatır. Akhilleus eserin çok büyük bir kısmında görünmez. 

İlyada Aşil’in Truva’yı işgale gelen Akha kuvvetlerinin komutanı Agamemnon ile tartışmasıyla başlar. Akhileus da savaşın başında yaşadığı onur kırıcı olayın ardından uzunca bir süre tarafsız kalacak. Geri dönmek isteyecek. Sonradan ortaya çıkarak ortalığı kan gölüne döndürecek. Aşil’in bu tahmin edilemezliği ve yenilmezliği ile hem tanrısal bir yandan da epik ağırlığı içsel çekişmeleri olan bir kahraman. Hikayenin başlarında Thetis, Aşil'e bir kader seçimi yapması gerektiğini açıklar. Akhilleus bunu şöyle anlatıyor:

```
"Gümüş ayaklı tanrıça annem Thetis, iki yönlü bir kaderin beni ölümüme doğru sürüklediğini söylüyor. 
Kalırsam ve Truvalıların şehrini almak için savaşırsam eve dönüş yok ama şöhretim sonsuza kadar kalacak. 
Atalarımın ülkesindeki evime dönersem, şanlı bir ün olmayacak, ancak uzun yaşayacağım ve ölümün azabı beni yakında bulamayacak.”
```
Aşil tercihini kahramanca olandan yana yapar. Böylece kaderi mühürlenir ve adı sonsuza kadar hatırlanır olur.

