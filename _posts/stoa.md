
"Kendinin efendisi olmayan kişi özgür değildir." Epiktetos'un bu sözü MS 125 yılında yazılmış Enchiridion adlı kitapta geçiyor. Peki kendimizin efendisi olmak da ne demek? Bu sözlere bugün ihtiyacımız var mı? Biz her şeyin anlık değiştiği bir dünyada yaşıyorken binlerce yıl önce ölmüş bir adamın karaladıklarından öğrenebileceğimiz ne olabilir? Sözlerin sahibi Epiktetos'un fikirlerin doğruluğu pek tabi sorgulanabilir. Fakat Romalı'lar tarafından esir alındıktan sonra ömrünün büyük bir bölümünü köle olarak geçiren Stoa'cı filozofun kölelik, efendilik ve özgürlük üzerine konuşurken ne söylediğini bildiğini farz edebiliriz sanıyorum. Öte yandan çağlar boyu insanlığı etkileyen bu nefes kesici felsefe dünyanın ne olduğu, ne yapacağımız ve hayatlarımızın amacı hakkında pek çok ilgi çekici fikri barındırıyor.

Stoacılığın kökeni milattan önce 333 ve 262 yılları arasında yaşamış Zeno'ya dayandırılır. Kıbrıs doğumlu bu felsefeci Atina'nın memer sutunlarla kaplı Stoa'ında ders veriyordu. Bu derslerin yankısı ölümünden sonra da sürmekle kalmaz, Stoa çağlar boyu tekrar tekrar dirilir. Bugün de bir bakıma aslında hala devam etmektedir. Stoa'ya adını veren mekanın stoa'nın günümüze ulaşmış bir örneğine ulaşmaya çalıştığımızda karşımıza milattan önce 1. yüzyılda inşa edilen Stoa Of Attados çıkıyor. Uzunluğu 115 genişliği ise 20 metrelik bu mekanda 134 tane Doric stilde mermer kolon bulunmakta. Doğa ile kontrast oluşturacak şekilde düz sade kurtarılmış bu mekan insan medeniyetinin refahının düzeninin bir sembolü olarak görmek mümkün. Mermer bir sütun, zevke, kedere veya neşeye kayıtsız, duygularını bastıran sert bir ruha sahip olan, doğa gözlemleyerek kendini kosmosun ahengine uydurmak amaçlayan takipçilerinin ruhunu anımsatır. Stoacılık evrenin ahengi ve nizamına yani kosmos'a derin saygı barındırır ve bunu bir mit icat etmeden yapar.

Stoacılık tarihçiler tarafından üç aşamaya bölünüyor. Erken stoa Zeno'dan Antipater'e, orta stoa Panateus ve Posidonius'a ve son olarak geç stoa Musonius Rufus, Seneca, Epictetus ve Marcus Aurelius'a uzanır. Özellikle üçüncü dönemin yapıtları bugün bildiğimiz anlamda Stoacılığı tanımlar. Seneca ve Cicero gibi ünlü düşünürlerin eserlerinde Stoa'nın izlerini görmek mümkün olsa da akla gelen iki isim Epiktetos ve Marcus Aurelius'dur. Denizli Pamukkale doğumlu olan Epiktetos'un günümüze ulaşan iki eseri Sohbetler (Discourses) ve El Kitabı (Enchiridion). Enchiridion öğrencisi Arian tarafından kaleme alınan ve Epiktetos'un öğrencilerinin devamlı yanlarında bulundurdukları söylenen kitap yalnızca bir veya iki paragraflık 53 kısa bölümden oluşmaktadır. İçeriğinin büyük kısmı Sohbetler'den alınmış olsa da bir özetten ziyade pratik kuralları barındırır. Bu anlamda belki de tarihin ilk kişisel gelişim kitabı olan El Kitabı metafizik kısmı dışarıda bırakarak felsefeyi günlük hayata uygulama pratiklerini ele alır.

Stoacı filozofların Aristo'dan beri süregelen erdem kavramını devam ettirdiklerini görürüz. Stoacılıkta erdem doğaya uygun yaşamaktır. İnsandaki iyilik olarak tanımlanan erdem insan davranışının niteliğini belirleyen temel kriterdir. İnsan davranışı için yalnızca erdemin varlığı ya da yoksunluğundan söz etmek mümkündür. İster dışarıdan ister içeriden olsun bütün diğer etkiler daha az öneme sahiptir. Hayatın sağlık, şöhret, zevk gibi yönleri (adiaphora) kendi içerisinde iyi veya kötü değildir, yalnızca erdemin üzerine uygulanacağı materyali oluştururlar. Stoa öğretisine göre kişi herhangi bir andaki yaşam tecrübesini o anda hayat kendisini ona nasıl sunuyorsa o şekilde algılar. Pratik ettiği becerilerini kullanarak zevk isteği veya acıdan kaçma dürtüleri tarafından kontrol edilmemeyi amaçlar.

* Fizikten esinlenmek gibi müthiş bir fikir vardır. 
* Stoik calness atfedilir hatta abartılır. Ama aslında onaylanma
