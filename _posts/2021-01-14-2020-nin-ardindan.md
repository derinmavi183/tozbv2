---
layout: post
title: "2020'nin Ardından"
description: Bu yazıda geçen yılın benim için ne ifade ettiğini ve yeni yıl için planlarımı paylaştım.
img: yedinci-kita.jpg
category: diary
tags: [nutrition, exercise] # add tag
---

2020 için kolay bir yıl demek zor. Bu yazının kaleme alındığı 14 Ocak gününden yaklaşık 10 ay kadar önce covid-19 salgını her birimizin hayatını tahmin edemeyeceğimiz biçimde değiştirdi. Bu yazıda geçen yılın kendi açımdan ne ifade ettiğini anlatmak istiyorum.

<div class="row" style="margin-bottom: 2.5rem; margin-top: 2.5rem;">
   <img class="u-max-full-width" src="https://images.unsplash.com/photo-1552972198-3073e09265b7?ixid=MXwxMjA3fDB8MHxwaG90by1wYWdlfHx8fGVufDB8fHw%3D&ixlib=rb-1.2.1&auto=format&fit=crop&w=2003&q=80" alt="Fyodor Dostoyevski">
</div>

Hayatımın bu döneminde özellikle çalışma ön planda. İşle ilgili gelişmelertemel gündemimi oluşturuyor diyebilirim. Neredeyse bir yıldır evden çalışıyoruz. Şubat ayında yeni işime henüz başlamıştım. Mart ayının ortasında eve dönüşler başladı. Evden çalışmak adaptasyonum açısından zorlukları beraberinde getirdi. Yoğun bir yıldı. Haftada bir ofise gittim, toplantılara katıldım, projeleri ilerlettim. Bu yeni ortamda çok şey öğrendim. Sıkı çalıştım işi aksatmadım. Bilişim bu dönemde değerini yine ispatladı. Bu zor durumda kendimi şanslı sayıyorum. 

Sokağa çıkma yasakları sosyal yaşamı önemli ölçüde etkiliyor. Yeni dönem psikolojimizi test ediyor. Hem bireylerin hem de toplumun yapısında köklü değişikliklere yol açacağını görmek zor değil. Ekonomi tümden değişti. Hizmet, imalat ve turizm gibi sektörler, bu sektörlerin çalışanları derinden etkilendi. 

İnsan hatalarını objektif biçimde değerlendirebilmeli. Bu her ne kadar can sıkıcı olsa da daha iyiye yönelmek için bir araç. Bu sene özelinde özeleştirimi yapacak olursam. Kimi zaman da biraz kolaya kaçtığımı düşünüyorum. Öte yandan dikkatim çok dağınık. Çekingen davranadığım oldu. Bazen de tembellik edebiliyorum. dikkatsiz davrandığım bazı durumlar oldu. Yalnız yaşadığım için çekirdek aileler ve çiftler kadar şanslı değilim. Her ne kadar arkadaşlarımla vakit geçirsem de kimi zaman yalnızlık çekiyorum. Yakın ilişkilerden yana ise pek şanslı olduğumu söyleyemem. Yazın iki kere Antalya'ya gitme fırsatı buldum. Bir kere Çıralıya gittim bir kere de yine hemen yanında bulunan Olympos'a. Olymposta bir Yoga kampına katıldım. Kamp çok hoşuma gitti. Yogaya olan ilgim arttı. Sonraki ayda ise Eskişehir'e gittim. Yıl içerisinde pek çok kere ailemin üyeleri ziyaretime geldi. Ben de onları ziyaret ettim. Sağlıkları etkilenmediği için çok mutluyum. Lindyhop serüvenim mecburi olarak durdu. Bir süre solo jazz dersine devam ettim. Onu bırakıp başka bir gruba geçtim. Yeni grubumda ise covid sebebiyle dersler ertelendi. Zaten 21.00'de başlayan yasaklar varken gidip gelmek bile çok zor. 

Ekonomik bağlantıları tekrardan sorgulatıyor Döngüyü kırmak üzerine düşündüm. Benden yaşça büyük insanlarından ders çıkarmaya çalıştım. Örneğin bir kredim bakmam gereken bir çocuğum yok. Bunları bir avantaj olarak kullanabilir miyim? Bir şekilde maaşlı çalışan olmaktan nasıl çıkabilirim? Henüz bunları düşünmek için erken olabilir ama en azından bir çıkış vizyonum olmalı diye düşünüyorum. Bir yıl belki fazla ama 3-4 ay belki 6 ay daha sürmesi temel isteklerimi gerçekleştirmek için yeterli olur.

2021'in Ocak ayının yarısına geldiğimiz bu dönemde diyet ve egzersiz açısından daha planlı ilerleyebileceğimi düşündüm. Covid sırasında gün içerisinde yaptığım aktiviteler daha kolay kontrol edilebilir oluyor. Yeni senenin bu ilk ayını kendimde bir değişiklik yapmak için fırsat olarak görüyorum. Bu nedenle bir diyet ve egzersiz programı yapmaya karar verdim. Bir yandan da burada günlerin kaydını tutacağım. 30 günlük bir programla başlamaya karar verdim. Bir beslenme ve egzersiz günlüğü tutacağım. Diğer taraftan dikkatimi de mesleki gelişime ve eğitime yönlendirmek istiyorum. İşyerinin verdiği ipuçlarını takip ve o alanda bir hakimiyet sağlamaya odaklanıyorum. Arta kalan zaman eğitim. Sosyal olarak da dengeli ve yine gelişim odaklı ilerleyeceğim.

Kimi zaman çevremdeki dünyanın işleyişi hakkında tutarlı olduğumu, yaratıcı kabiliyetim yüksek olduğunu farkediyorum. Hayat bu zor dönemde de yeni yollar buluyor kendine. Değişim aynı zamanda fırsat demek. Yalnız yaşamanın bir avantajı kontrolün tamamen sende olması. Motivasyonum yüksek olduğunda günlük hedeflerimi kolayca gerçekleştirebiliyorum. Akıllıca hareket edersem ve gerekli özdisiplini sağlayabilirsem zorlukları aşabileceğimi düşünüyorum.

Bu yeni dönemde her sabah şirkete gitmek gibi bir zorundalığımız olmayışını heyecanla karşılamıştım. Şu anda oturduğum ev ile işyerim arasında uzak bir mesafe var. Pandemi olmasa çoktan taşınmış olurdum. Her gün 2 saatlik mesafe çekilecek gibi değildi. Bugün hala iş açısından iletişim kopukluğu, çalışma saatlerinin belirsizliği ve fazladan çalışma gibi olumsuz özelliklerine rağmen evden çalışmayı tercih ederim. Kesinlikle özgürleştirici bir deneyim. Kimi zaman işin bir parçası olsa da aslında pek bir faydası olmayan gereksiz yükümlülüklerden kurtarıyor.

2021'in hedeflerimin geçekleştiği bir yıl olmasını arzu ediyorum.
