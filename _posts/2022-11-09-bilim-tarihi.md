
Kaynak: https://en.wikipedia.org/wiki/Science

## Antik Dönem

Antik dönem Batı kültürünü etkileyen Antik düşüncenin ortaya çıkışı bu dönemde oldu. Felsefe'de Sokrates öncesi ve klasik felsefe (Sokrates, Plato, Aristo, Sinisizm) ve Plato sonrası Helenistik felsefe (Epikür, Stoa) ve sonrasında Roma felsefesi (Cicero, Seneca, Epiktetos, Skeptik ve geç dönem Stoa) ortaya çıktı. 

Antik Mısır ve Mezopotamya uygarlıklarının astronomi, matematik ve tıp alanlarındaki bilgileri Yunan düşünce dünyasına etki ederek Yunan Doğa Felsefesini oluşturdu. 
Antik Yunan düşünürleri fiziksel olayları doğal nedenlere dayalı bir şekilde resmi açık bir dille ifade etme girişimlerinde bulundular. Bu girişimler aynı zamanda tutarlı bir takvim oluşturmak ve hastalıkları tedavi etmek gibi pratik ihtiyaçlardan da kaynaklanıyordu. Bugün ilk bilim adamları diyebileceğimiz kişiler bu bilimsel aktiviteyi doğa felsefecisi olarak görüyorlardı. Bu kişiler bir meslek olarak ya da dini bir geleneğin takipçisi olarak gerçekleştiriyorlardı.

### Pre-Sokratikler

Pre-Sokratikler olarak bilinen en eski Yunan filozofları, komşularının mitlerinde bulunan "İçinde yaşadığımız düzenli kozmos nasıl oldu?" sorusuna rakip bir cevap verdiler. Sonradan Aristo tarafından Iyonyalı filozoflardan ilki olarak anılacak Pre-Sokratik filozoflar Milet'li Thales (MÖ. 640–546) doğal fenomenlere doğa dışı olmayan varsayımlar öne sürüyordu. Örneğin, depremler tanrı Poseidon'dan değil karanın üzerinde yüzdüğü suyun çalkalanmasından kaynaklanıyordu. Thales'in öğrencisi Samoslu Pisagor, matematiği yalnızca matematik için araştıran Pisagor okulunu kurdu. Pisagor Dünya'nın küresel bir şekle sahip olduğunu öne süren ilk kişi oldu.
Leucippus (MÖ 5. yüzyıl), tüm maddelerin atom adı verilen bölünmez, bozulmaz birimlerden oluştuğunu öne sürdü. Bu düşünce daha sonra takipçisi Demokritos ve daha sonra Epikuros tarafından genişletildi.

### Doğa Felsefesi

Sokratesin öğrencileri olan Platon ve Aristo doğayı açıklamak konusunda oldukça etkili olan felsefenin ilk sistematik tartışmalarını üretti. Uyguladıkları Mantıksal çıkarım (deductive reasoning) yöntemi bilimsel araştırmalara (scientific inquiry) önem ve kullanışlılık sağladı.

Plato Akademi'sini milattan önce 387'de kurdu. Plato'nun sloganı "geometri bilmeyen kimseyi içeri alma" olan felsefe okulu önemli felsefeciler çıkardı. Platon'un öğrencisi Aristoteles, Nedensellik (empirisizm) ve evrensel doğrulara gözlem ve genelleme (induction) yoluyla ulaşılabileceği fikrini ortaya koyarak bilimsel yöntemin (scientific method) temellerini ortaya attı.

Aristoteles ayrıca, biyolojik nedenselliğe ve yaşamın çeşitliliğine odaklanan, doğası gereği empirik olan birçok biyolojik yazı üretti. Doğa hakkında, özellikle Midilli'deki (Lesvos) bitki ve hayvanların alışkanlıkları ve nitelikleri hakkında sayısız gözlem yaptı, 540'tan fazla hayvan türünü sınıflandırdı ve 50 kadar hayvanı bu amaçla parçalara ayırıp inceledi. Aristoteles'in bulguları, daha sonraki İslam ve Avrupa bilimini derinden etkiledi, daha sonraları "Bilimsel Devrim" ile güncellendiler.

Bu dönemin önemli mirası, özellikle anatomi, zooloji, botanik, mineraloji, coğrafya, matematik ve astronomi alanlarında gerçeğe dayalı bilgideki önemli ilerleme oldu. 
Belirli bilimsel problemlerin önemine dair farkındalık oluştu. Özellikle doğadaki değişimler ve sebepleri arasındaki ilişki, matematiğin doğal olaylara uygulanmasının metodolojik öneminin anlaşılması ve empirik bir araştırma fikri bu dönemin kazanımları oldu.

Helenistik çağda bilginler, daha önceki Yunan düşüncesinde geliştirilen ilkeleri sıklıkla kullandılar. Bu ilkeler matematiğin doğaya uygulaması ve bilimsel bir incelemede amaçları belli, kasıtlı deneysel araştırmalar yapmaktı. Böylece, antik Yunan ve Helenistik filozoflardan ortaçağ Müslüman filozof ve bilim adamlarına, Avrupa Rönesansı ve Aydınlanmasına, günümüzün modern seküler bilimlerine kadar açık ve kesintisiz bir bağ oluştu. Aslında ne akılcı düşünce ne de inceleme Antik Yunan'da başlamamıştı. Fakat Sokratik metod Antik Yunan'da başladı. Yanında Form fikri geometri ve mantıktaki ilerleme ve doğa bilimlerindeki ilerlemedir.
